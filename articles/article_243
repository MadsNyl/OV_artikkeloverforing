{
    "article": {
        "id": 243,
        "date": "2013-08-26",
        "article_url": "https://www.ostmarkasvenner.no/den-som-leter-skal-finne-sopp.5284334-256978.html",
        "header": "Den som leter, skal finne sopp",
        "ingress": {
            "image": {
                "url": "https://www.ostmarkasvenner.no/getfile.php/2372369.2128.rduatsafyd/Traktkantareller.jpg",
                "text": "Bjarne Røsjø",
                "path": "243_ingress.jpg"
            },
            "text": "Det er foreløpig ganske lite sopp i skogen i år, men ikke så lite at det er umulig å finne noe. Morten Jødal fant faktisk 40 kilo kantareller i løpet av bare to turer i forrige uke, men så kan han også mer om sopp enn de fleste av oss.",
            "pdf_files": {}
        },
        "author": "Bjarne Røsjø",
        "body": {
            "sections": {
                "section_1": {
                    "image": {},
                    "text": "– Har du for eksempel prøvd å legge litt stekt trompetsopp på toppen av et stykke steinbit eller breiflabb? Åhh, det blir en helt fantastisk rett. Pent er det også, med den svarte soppen i kontrast med den hvite fisken, sier Morten Jødal, med en entusiasme som får tilhørernes magesafter til å glede seg bare ved tanken.\nMorten Jødal fra Soppgleder holder soppkurs og plukker sopp på heltid i august og september hvert år, og har langt på vei gjort skogens gratis delikatesser til et levebrød. Lørdag 24. august holdt han soppkurs på Sandbakken i Østmarka for 15 lydhøre deltakere, og etter kurset skyndte de fleste seg hjem for å prøve noen av oppskriftene de hadde fått tips om samtidig med soppkurset.\n ",
                    "header": null,
                    "paragraphs": {
                        "p_1": {
                            "text": "– Har du for eksempel prøvd å legge litt stekt trompetsopp på toppen av et stykke steinbit eller breiflabb? Åhh, det blir en helt fantastisk rett. Pent er det også, med den svarte soppen i kontrast med den hvite fisken, sier Morten Jødal, med en entusiasme som får tilhørernes magesafter til å glede seg bare ved tanken.",
                            "pdf_files": {}
                        },
                        "p_2": {
                            "text": "Morten Jødal fra <a href='http://www.soppgleder.no/'>Soppgleder</a> holder soppkurs og plukker sopp på heltid i august og september hvert år, og har langt på vei gjort skogens gratis delikatesser til et levebrød. Lørdag 24. august holdt han soppkurs på <a href='http://www.sandbakken.org/'>Sandbakken</a> i Østmarka for 15 lydhøre deltakere, og etter kurset skyndte de fleste seg hjem for å prøve noen av oppskriftene de hadde fått tips om samtidig med soppkurset.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Ni enkle regler Jødal underviser nemlig ikke bare i hvordan man skal lære seg å se forskjell på de forskjellige soppene, men også i hvordan man etterpå skal trylle fram de deiligste soppretter. Har du for eksempel prøvd skogsopp i butterdeig, eller steinsopp med pasta? – Det er sant å si svært lite næring i sopp, men du verden så godt det smaker! sier Jødal.\nPå soppkursene underviser han i ni enkle regler som setter deltakerne i stand til både å identifisere de beste matsoppene, og til å unngå de farlige soppene. Det finnes nemlig noen svært giftige sopper der ute, og både hvit fluesopp og spiss giftslørsopp er ganske vanlige arter. Men: Hvis du lar være å spise sopp du ikke er helt sikker på, kan du være trygg.\n ",
                    "header": "Ni enkle regler",
                    "paragraphs": {
                        "p_1": {
                            "text": "Jødal underviser nemlig ikke bare i hvordan man skal lære seg å se forskjell på de forskjellige soppene, men også i hvordan man etterpå skal trylle fram de deiligste soppretter. Har du for eksempel prøvd skogsopp i butterdeig, eller steinsopp med pasta? – Det er sant å si svært lite næring i sopp, men du verden så godt det smaker! sier Jødal.",
                            "pdf_files": {}
                        },
                        "p_2": {
                            "text": "På soppkursene underviser han i ni enkle regler som setter deltakerne i stand til både å identifisere de beste matsoppene, og til å unngå de farlige soppene. Det finnes nemlig noen svært giftige sopper der ute, og både hvit fluesopp og spiss giftslørsopp er ganske vanlige arter. Men: Hvis du lar være å spise sopp du ikke er helt sikker på, kan du være trygg.",
                            "pdf_files": {}
                        }
                    },
                    "lists": {}
                },
                "section_3": {
                    "image": {},
                    "text": "Lite sopp – Det er dessverre lite sopp i skogen på hele Østlandet i år, fordi det har vært en tørr sommer. Det er ennå ikke for sent, for soppsesongen kan fortsette til langt ut i oktober. Vi som er soppentusiaster ønsker oss uansett litt regn snart, men ifølge meteorologene skal det være tørt og pent vær i to uker til, sier en bekymret Jødal.\n– Men selv om det generelt sett er lite sopp, er det ingen grunn til å gi opp håpet! Kantarellen tåler heldigvis tørke, så den er det ganske mye av i skogen nå. Det hjelper selvfølgelig litt å vite om noen «hemmelige» steder, det var på den måten jeg fant 40 kilo tidligere i uka, forteller Jødal.\n ",
                    "header": "Lite sopp",
                    "paragraphs": {
                        "p_1": {
                            "text": "– Det er dessverre lite sopp i skogen på hele Østlandet i år, fordi det har vært en tørr sommer. Det er ennå ikke for sent, for soppsesongen kan fortsette til langt ut i oktober. Vi som er soppentusiaster ønsker oss uansett litt regn snart, men ifølge meteorologene skal det være tørt og pent vær i to uker til, sier en bekymret Jødal.",
                            "pdf_files": {}
                        },
                        "p_2": {
                            "text": "– Men selv om det generelt sett er lite sopp, er det ingen grunn til å gi opp håpet! Kantarellen tåler heldigvis tørke, så den er det ganske mye av i skogen nå. Det hjelper selvfølgelig litt å vite om noen «hemmelige» steder, det var på den måten jeg fant 40 kilo tidligere i uka, forteller Jødal.",
                            "pdf_files": {}
                        }
                    },
                    "lists": {}
                },
                "section_4": {
                    "image": {},
                    "text": "Et gammelt yrke Morten Jødal har vært soppkontrollør siden 1980, og var leder av Soppgruppa i Asker og Bærum i mange år. I 2003 startet han bedriften Soppgleder, som arrangerer soppkurs og selger produkter laget av selvplukket sopp. Han har for øvrig en teori om hvorfor soppsanking er så populært, selv om næringsverdien kan være beskjeden:\n– Jeg jobber jo med å sanke sopp, så jeg pleier å si at jeg har verdens nest eldste yrke! Menneskene var sankere og samlere lenge før vi lærte oss å dyrke korn for mange tusen år siden, så dette ligger dypt i ryggmargen hos de fleste av oss, hevder han.\nDet blir flere anledninger til å delta i soppkurs på Sandbakken utover høsten. I tillegg er det soppkontroll i regi av Oslo og omland sopp- og nyttevekstforening hver søndag fra 18. august til 6. oktober. Det arrangeres også flere andre soppkontroller i Oslo og Akershus i det samme tidsrommet.\nBildene og bildetekstene ligger her.\n ",
                    "header": "Et gammelt yrke",
                    "paragraphs": {
                        "p_1": {
                            "text": "Morten Jødal har vært soppkontrollør siden 1980, og var leder av Soppgruppa i Asker og Bærum i mange år. I 2003 startet han bedriften Soppgleder, som arrangerer soppkurs og selger produkter laget av selvplukket sopp. Han har for øvrig en teori om hvorfor soppsanking er så populært, selv om næringsverdien kan være beskjeden:",
                            "pdf_files": {}
                        },
                        "p_2": {
                            "text": "– Jeg jobber jo med å sanke sopp, så jeg pleier å si at jeg har verdens nest eldste yrke! Menneskene var sankere og samlere lenge før vi lærte oss å dyrke korn for mange tusen år siden, så dette ligger dypt i ryggmargen hos de fleste av oss, hevder han.",
                            "pdf_files": {}
                        },
                        "p_3": {
                            "text": "Det blir flere anledninger til å delta i <a href='http://www.ostmarkasvenner.no/soppkurs-soppkontroll-og-mystikk-kveld-paa-sandbakken'>soppkurs på Sandbakken</a> utover høsten. I tillegg er det soppkontroll i regi av Oslo og omland sopp- ognyttevekstforening hver søndag fra 18. august til 6. oktober. Det arrangeres også flere andre <a href='http://www.aktivioslo.no/guide/sopp/soppkontroll-i-oslo/' class='text-red-700'>soppkontroller i Oslo og Akershus</a> i det samme tidsrommet.",
                            "pdf_files": {}
                        },
                        "p_4": {
                            "text": "Bildene og bildetekstene ligger <a href='http://flic.kr/s/aHsjHH9psp'>her</a>.",
                            "pdf_files": {}
                        }
                    },
                    "lists": {}
                }
            },
            "attachments": {}
        }
    }
}