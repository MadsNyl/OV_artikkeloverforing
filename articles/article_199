{
    "article": {
        "id": 199,
        "date": "2015-04-18",
        "article_url": "https://www.ostmarkasvenner.no/stratos-fant-ny-troeffel-art.5743528-256978.html",
        "header": "Stratos fant ny trøffel-art",
        "ingress": {
            "image": {
                "url": "https://www.ostmarkasvenner.no/getfile.php/3014558.2128.vvtsbvrexw/Stratos+og+Frank+300x225.jpg",
                "text": "Bjarne Røsjø. Parson Russel-terrieren Stratos har funnet noe spennende igjen: Denne gangen snuste han seg fram til en meget sjelden trøffel i Østmarka.",
                "path": "199_ingress.jpg"
            },
            "text": "Parson Russel-terrieren Stratos og Frank Alm Haugen har gjort et nytt funn i Østmarka. Denne gangen har de funnet en trøffel-art som er så sjelden at forskerne ikke har rukket å beskrive den. ",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {},
                    "text": "Da Frank Alm Haugen og hans Parson Russell-terrier Stratos var på tur i Østmarka tidligere i april, fant Stratos store mengder av den sjeldne trøffel-arten Elaphomyces citrinopapillatus. Funnet er nå bekreftet av soppforskere ved Universitetet i Oslo, som bekrefter at denne arten så langt er en ubeskrevet art fra vitenskapens side.\n– Vi holder på å beskrive denne trøffelarten nå, sier soppforsker Anne Molia ved Universitetet i Oslo til Nordstrands Blad.\nParson Russel-terriere er egentlig spesialister på revejakt, men Frank Alm Haugen har trent opp Stratos til å lukte seg fram til nær sagt alt mellom himmel og jord. Stratos fikk for alvor sansen for trøfler i juni 2014, da han fant flere vrangløpekuler (latinsk navn: Elaphomyces asperulus) i skogen like bak borettslaget på Bergkrystallen. Senere har han funnet vrangløpekuler også ute i skogen, og på en liten kolle midt i borettslaget. Men Stratos snuser seg også fram til alt mulig annet, som for eksempel gaupespor og ulvemøkk.\n ",
                    "header": null,
                    "paragraphs": {
                        "p_1": {
                            "text": "Da Frank Alm Haugen og hans Parson Russell-terrier Stratos var på tur i Østmarka tidligere i april, fant Stratos store mengder av den sjeldne trøffel-arten Elaphomyces citrinopapillatus. Funnet er nå bekreftet av soppforskere ved Universitetet i Oslo, som bekrefter at denne arten så langt er en ubeskrevet art fra vitenskapens side.",
                            "pdf_files": {}
                        },
                        "p_2": {
                            "text": "– Vi holder på å beskrive denne trøffelarten nå, sier soppforsker Anne Molia ved Universitetet i Oslo til Nordstrands Blad.",
                            "pdf_files": {}
                        },
                        "p_3": {
                            "text": "Parson Russel-terriere er egentlig spesialister på revejakt, men Frank Alm Haugen har trent opp Stratos til å lukte seg fram til nær sagt alt mellom himmel og jord. Stratos fikk for alvor sansen for trøfler i juni 2014, da han fant flere vrangløpekuler (latinsk navn: Elaphomyces asperulus) i skogen like bak borettslaget på Bergkrystallen. Senere har han funnet vrangløpekuler også ute i skogen, og på en liten kolle midt i borettslaget. Men Stratos snuser seg også fram til alt mulig annet, som for eksempel gaupespor og ulvemøkk.",
                            "pdf_files": {}
                        }
                    },
                    "lists": {}
                },
                "section_2": {
                    "image": {
                        "url": "https://www.ostmarkasvenner.no/getfile.php/3014551.2128.xsyecsvxer/1024x768/Stratos+bilde+1_250x271.jpg",
                        "text": "Foto: Bjarne Røsjø",
                        "image_path": "199_section2.jpg"
                    },
                    "text": "Foto: Bjarne RøsjøEgen profil på Facebook Stratos er kanskje den eneste trøffeljeger-terrieren som har egen profil på Facebook. Der forteller Stratos, antakelig med litt hjelp av Frank Alm Haugen, at den sjeldne trøffelen ble funnet 10. april på et velkjent sted i Østmarka. Stedet er hemmelig inntil videre, fordi Stratos og Alm Haugen ønsker å beskytte den sjeldne trøffelen.\nPå Facebook forteller Stratos også at trøffelarten ble oppdaget for første gang av forskere fra Universitet i Oslo i 2012, og at hans funn kan være det andre som er gjort i hele verden.\n ",
                    "header": "Egen profil på Facebook",
                    "paragraphs": {
                        "p_1": {
                            "text": "Stratos er kanskje den eneste trøffeljeger-terrieren som har egen profil på Facebook. Der forteller Stratos, antakelig med litt hjelp av Frank Alm Haugen, at den sjeldne trøffelen ble funnet 10. april på et velkjent sted i Østmarka. Stedet er hemmelig inntil videre, fordi Stratos og Alm Haugen ønsker å beskytte den sjeldne trøffelen.",
                            "pdf_files": {}
                        },
                        "p_2": {
                            "text": "På Facebook forteller Stratos også at trøffelarten ble oppdaget for første gang av forskere fra Universitet i Oslo i 2012, og at hans funn kan være det andre som er gjort i hele verden.",
                            "pdf_files": {}
                        }
                    },
                    "lists": {}
                },
                "section_3": {
                    "image": {},
                    "text": "Fikk kjøttbein – Når Frank så fargen og størrelsen ble han helt stille, og så kikket han på meg, kikket igjen på trøflene, og roste meg som aldri før. Han forstod at den var sjelden, men at den skulle være så sjelden som vi nå har fått vite, hadde han aldri drømt om, forteller Stratos.\n ",
                    "header": "Fikk kjøttbein",
                    "paragraphs": {
                        "p_1": {
                            "text": "– Når Frank så fargen og størrelsen ble han helt stille, og så kikket han på meg, kikket igjen på trøflene, og roste meg som aldri før. Han forstod at den var sjelden, men at den skulle være så sjelden som vi nå har fått vite, hadde han aldri drømt om, forteller Stratos.",
                            "pdf_files": {}
                        }
                    },
                    "lists": {}
                },
                "section_4": {
                    "image": {},
                    "text": "\n\n\r\n \nTrøffel-arten Elaphomyces citrinopapillatus ble funnet første gang for bare tre år siden.\r\nFoto: Frank Alm Haugen.\n ",
                    "header": null,
                    "paragraphs": {
                        "p_1": {
                            "text": "Trøffel-arten Elaphomyces citrinopapillatus ble funnet første gang for bare tre år siden.Foto: Frank Alm Haugen.",
                            "pdf_files": {}
                        }
                    },
                    "lists": {}
                },
                "section_5": {
                    "image": {},
                    "text": " \n \nBare noen dager før Stratos fant den sjeldne trøffelarten, kom han over en annen sopp som også er spennende. Ifølge Artsdatabanken er den bleke sandmorkelen – Discina gigas – nemlig ikke funnet i Oslo siden 1885. Men nå er den påvist igjen, takket være Stratos og hans entusiastiske eier.\n– Det begynte mens Stratos ennå var valp, da han fant døde spissmus mens vi gikk tur. Jeg roste ham og ga ham en liten godbit når han fant noe, istedenfor å rykke utålmodig i båndet som andre eiere ofte gjør hunden snuser på noe. Det førte til at Stratos synes det er gøy å snuse seg fram til ting, og nå er han blitt en virkelig dyktig sporhund, forteller Alm Haugen.\nEtter det nye funnet fikk Stratos et kjempestort kjøttbein, og snart bærer det ut på nye eventyr i Østmarka.\n ",
                    "header": null,
                    "paragraphs": {
                        "p_1": {
                            "text": "Bare noen dager før Stratos fant den sjeldne trøffelarten, kom han over en annen sopp som også er spennende. Ifølge Artsdatabanken er den bleke sandmorkelen – Discina gigas – nemlig ikke funnet i Oslo siden 1885. Men nå er den påvist igjen, takket være Stratos og hans entusiastiske eier.",
                            "pdf_files": {}
                        },
                        "p_2": {
                            "text": "– Det begynte mens Stratos ennå var valp, da han fant døde spissmus mens vi gikk tur. Jeg roste ham og ga ham en liten godbit når han fant noe, istedenfor å rykke utålmodig i båndet som andre eiere ofte gjør hunden snuser på noe. Det førte til at Stratos synes det er gøy å snuse seg fram til ting, og nå er han blitt en virkelig dyktig sporhund, forteller Alm Haugen.",
                            "pdf_files": {}
                        },
                        "p_3": {
                            "text": "Etter det nye funnet fikk Stratos et kjempestort kjøttbein, og snart bærer det ut på nye eventyr i Østmarka.",
                            "pdf_files": {}
                        }
                    },
                    "lists": {}
                },
                "section_6": {
                    "image": {},
                    "text": "Les mer i Nordstrands Blad:\nHunden Stratos fant sjeldne trøfler\n ",
                    "header": null,
                    "paragraphs": {
                        "p_1": {
                            "text": "Les mer i Nordstrands Blad:<a href='http://www.noblad.no/Hunden_Stratos_fant_sjeldne_tr_fler-5-56-8036.html'>Hunden Stratos fant sjeldne trøfler</a>",
                            "pdf_files": {}
                        }
                    },
                    "lists": {}
                }
            },
            "attachments": {}
        }
    }
}