{
    "article": {
        "id": 286,
        "date": "2012-08-14",
        "article_url": "https://www.ostmarkasvenner.no/slaattetreff-paa-boevelstad-juni-2012.5078752-256978.html",
        "header": "Slåttetreff  på Bøvelstad juni 2012",
        "ingress": {
            "image": {
                "url": "https://www.ostmarkasvenner.no/getfile.php/2010451.2128.ydysetstcd/Sl%C3%A5ttetreff+B%C3%B8velstad+2012.jpg",
                "text": "",
                "path": "286_ingress.jpg"
            },
            "text": "28. juni opprant med kaldt vær og regntunge skyer over Østmarka med ekstra høy vannstand i Børtervann – skulle det 5. slåttetreffet på Bøvelstad bli en våt opplevelse? \n\r\nAlle de foregående slåttetreffene har vært velsignet med strålende sol og bading i Børtervann, men 2012 skulle gi balanse i statistikken.",
            "pdf_files": {}
        },
        "author": null,
        "body": {
            "sections": {
                "section_1": {
                    "image": {},
                    "text": "Med regnet plaskende ned trakk slåttegjengen utover fredag ettermiddag inn til Bøvelstad fra alle kanter, båten gikk i skytteltrafikk over Børtervann. Til slutt var vi nærmere 20 stykker som installerte oss rundt omkring i telt, i fjøset og i sovesalen oppe. Wenches herlige suppe gikk ned på høykant og med en god lunk på ovnen var stemningen upåklagelig i den godt motiverte gjengen.\nLørdagen opprant med et lavt og regntungt skydekke, men været holdt oppe! Vår innleide slåtteinstruktør Bent fra Sande i Vestfold kom på morrakvisten og etter avtale med ham, begynte vi kurset med en botanisering rundt gården for å ta de ulike skiftene nærmere i øyesyn.\nDe fleste hadde brukt ljåen før, men noen nykommere fikk en rask innføring i kunsten og så var det rett ut i enga for å slå. Høyet ble hengt på hesjen før det ble servert slåttegraut med rød saft.\nNytt av året var en spellemann fra Enebakk som med trekkspillet fikk opp stemningen blant de vel 20 deltakerne.\nPå søndag ble det en kort tur i reservatet før regnet satte inn igjen for fullt så siste turen over vannet ble ganske fuktig, men takk og pris, regnfrakken ble bare brukt til å holde knotten unna!\r\n ",
                    "header": null,
                    "paragraphs": {
                        "p_1": {
                            "text": "Med regnet plaskende ned trakk slåttegjengen utover fredag ettermiddag inn til Bøvelstad fra alle kanter, båten gikk i skytteltrafikk over Børtervann. Til slutt var vi nærmere 20 stykker som installerte oss rundt omkring i telt, i fjøset og i sovesalen oppe. Wenches herlige suppe gikk ned på høykant og med en god lunk på ovnen var stemningen upåklagelig i den godt motiverte gjengen.",
                            "pdf_files": {}
                        },
                        "p_2": {
                            "text": "Lørdagen opprant med et lavt og regntungt skydekke, men været holdt oppe! Vår innleide slåtteinstruktør Bent fra Sande i Vestfold kom på morrakvisten og etter avtale med ham, begynte vi kurset med en botanisering rundt gården for å ta de ulike skiftene nærmere i øyesyn.",
                            "pdf_files": {}
                        },
                        "p_3": {
                            "text": "De fleste hadde brukt ljåen før, men noen nykommere fikk en rask innføring i kunsten og så var det rett ut i enga for å slå. Høyet ble hengt på hesjen før det ble servert slåttegraut med rød saft.",
                            "pdf_files": {}
                        },
                        "p_4": {
                            "text": "Nytt av året var en spellemann fra Enebakk som med trekkspillet fikk opp stemningen blant de vel 20 deltakerne.",
                            "pdf_files": {}
                        },
                        "p_5": {
                            "text": "På søndag ble det en kort tur i reservatet før regnet satte inn igjen for fullt så siste turen over vannet ble ganske fuktig, men takk og pris, regnfrakken ble bare brukt til å holde knotten unna!\r\n",
                            "pdf_files": {}
                        }
                    }
                }
            },
            "attachments": {}
        },
        "new_slug": "slaattetreff-paa-bovelstad-juni-2012"
    }
}