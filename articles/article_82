{
    "article": {
        "id": 82,
        "date": "2019-12-20",
        "article_url": "https://www.ostmarkasvenner.no/den-beste-julegaven-fra-elvestuen.6273104-256978.html",
        "header": "Den beste julegaven fra Elvestuen",
        "ingress": {
            "image": {
                "url": "https://www.ostmarkasvenner.no/getfile.php/4617164.2128.nkikqjuqasimmt/Kommende+masjonalpark+i+%C3%98stmarka+i+vinterskrud-EB.jpg",
                "text": "Østmarkas kommende nasjonalpark i vinterskrud, sett nordover fra Kjerringhøgda. Foto: Espen Bratlie.",
                "path": "82_ingress.jpg"
            },
            "text": "Det har gått åtte år siden Østmarkas Venner vedtok å arbeide for vern av deler av Østmarka som nasjonalpark, men nylig fikk vi en særdeles gledelig nyhet – som ble kunngjort på Vangen skistue og leirskole i hjertet av Østmarka.",
            "pdf_files": {}
        },
        "author": "Av: Helga Gunnarsdóttir, Østmarkas Venner",
        "body": {
            "sections": {
                "section_1": {
                    "image": {},
                    "text": "Regjeringen ved klima- og miljøminister Ola Elvestuen starter en formell verneplanprosess for å få på plass en nasjonalpark. Datoen for kunngjøringen, 13. november 2019, vil for alltid bli stående som en viktig merkedag i Østmarkas Venners historie.\nAlle som har arbeidet for å verne naturen vet at det er et arbeid som krever stor tålmodighet, faglig grundighet og strategiske evner, samt litt hell og lykke underveis. I løpet av de årene som har gått, og som omfatter to kommunestyreperioder, har det vært mange høydepunkter og en del nedturer. Men vi har aldri mistet målet om oppstart av verneplanprosess for nasjonalpark av synet.\nOla Elvestuen har støttet oss hele veien, helt siden vi presenterte ideen for ham i mai 2012. Da var han byråd for miljø og samferdsel i Oslo. Han fikk saken nesten enstemmig igjennom i bystyret med følgende begrunnelse: «Dette er et unikt skogsområde med stor verneverdi. Østmarka kan bli en bynær og brukspreget nasjonalpark, der hovedformålet er ivaretagelse av naturverdier, rekreasjon og friluftsliv».\n ",
                    "header": null,
                    "paragraphs": {
                        "p_1": {
                            "text": "Regjeringen ved klima- og miljøminister Ola Elvestuen starter en formell verneplanprosess for å få på plass en nasjonalpark. Datoen for kunngjøringen, 13. november 2019, vil for alltid bli stående som en viktig merkedag i Østmarkas Venners historie.",
                            "pdf_files": {}
                        },
                        "p_2": {
                            "text": "Alle som har arbeidet for å verne naturen vet at det er et arbeid som krever stor tålmodighet, faglig grundighet og strategiske evner, samt litt hell og lykke underveis. I løpet av de årene som har gått, og som omfatter to kommunestyreperioder, har det vært mange høydepunkter og en del nedturer. Men vi har aldri mistet målet om oppstart av verneplanprosess for nasjonalpark av synet.",
                            "pdf_files": {}
                        },
                        "p_3": {
                            "text": "Ola Elvestuen har støttet oss hele veien, helt siden vi presenterte ideen for ham i mai 2012. Da var han byråd for miljø og samferdsel i Oslo. Han fikk saken nesten enstemmig igjennom i bystyret med følgende begrunnelse: «Dette er et unikt skogsområde med stor verneverdi. Østmarka kan bli en bynær og brukspreget nasjonalpark, der hovedformålet er ivaretagelse av naturverdier, rekreasjon og friluftsliv».",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Elvestuen fortjener en stor takk Som leder av energi- og miljøkomiteen på Stortinget løftet Elvestuen saken til nasjonalt nivå, gjennom behandling av naturmangfoldmeldingen og i et Dokument 8-forslag sammen med SV, MDG og Ap. Og nå har han løftet saken som statsråd og fått gjennomslag i regjeringen. Elvestuen fortjener en meget stor takk. Ingen som har fulgt med i saken er i tvil om at uten hans engasjement i saken, ville vi ikke vært der vi er i dag.\n ",
                    "header": "Elvestuen fortjener en stor takk",
                    "paragraphs": {
                        "p_1": {
                            "text": "Som leder av energi- og miljøkomiteen på Stortinget løftet Elvestuen saken til nasjonalt nivå, gjennom behandling av naturmangfoldmeldingen og i et Dokument 8-forslag sammen med SV, MDG og Ap. Og nå har han løftet saken som statsråd og fått gjennomslag i regjeringen. Elvestuen fortjener en meget stor takk. Ingen som har fulgt med i saken er i tvil om at uten hans engasjement i saken, ville vi ikke vært der vi er i dag.",
                            "pdf_files": {}
                        }
                    },
                    "lists": {}
                },
                "section_3": {
                    "image": {
                        "url": "https://www.ostmarkasvenner.no/getfile.php/4617161.2128.a7mkwqlpbntmbl/1024x768/Sverre+M+Fjelstad+NP.jpg",
                        "text": "Sverre M. Fjelstad, her fotografert på Tonekollen, ble hoppende glad da han hørte nyheten. Foto: Cathrine Søberg.",
                        "image_path": "82_section3.jpg"
                    },
                    "text": "Sverre M. Fjelstad, her fotografert på Tonekollen, ble hoppende glad da han hørte nyheten. Foto: Cathrine Søberg.Jeg var så heldig at jeg fikk en ekstra gledelig oppgave av Elvestuen, nemlig å ringe til Sverre M. Fjelstad og fortelle ham nyheten litt før den ble offentliggjort. Og som forventet ble den gode naturvernforkjemperen – som er i sitt nittiende år – hoppende glad. Han forstår bedre enn de fleste hvor viktig det er å verne om naturen, både med tanke på dagens naturmangfold og ikke minst med tanke på framtida.\nHensikten med å opprette nasjonalparker i Norge er å bevare større naturområder, med planteliv, dyreliv og geologiske forekomster i en mest mulig opprinnelig tilstand, og gi allmenheten muligheter til å oppleve slik natur, samt å bevare naturverdiene for våre etterkommere. Elvestuen benyttet anledningen til å snakke om nasjonalparksentret som vil komme. Han og Østmarkas Venner er enige om at nasjonalparksentret på en passende måte må hedre Sverre M. Fjelstad og hans livsverk.\n ",
                    "header": null,
                    "paragraphs": {
                        "p_1": {
                            "text": "Jeg var så heldig at jeg fikk en ekstra gledelig oppgave av Elvestuen, nemlig å ringe til Sverre M. Fjelstad og fortelle ham nyheten litt før den ble offentliggjort. Og som forventet ble den gode naturvernforkjemperen – som er i sitt nittiende år – hoppende glad. Han forstår bedre enn de fleste hvor viktig det er å verne om naturen, både med tanke på dagens naturmangfold og ikke minst med tanke på framtida.",
                            "pdf_files": {}
                        },
                        "p_2": {
                            "text": "Hensikten med å opprette nasjonalparker i Norge er å bevare større naturområder, med planteliv, dyreliv og geologiske forekomster i en mest mulig opprinnelig tilstand, og gi allmenheten muligheter til å oppleve slik natur, samt å bevare naturverdiene for våre etterkommere. Elvestuen benyttet anledningen til å snakke om nasjonalparksentret som vil komme. Han og Østmarkas Venner er enige om at nasjonalparksentret på en passende måte må hedre Sverre M. Fjelstad og hans livsverk.",
                            "pdf_files": {}
                        }
                    },
                    "lists": {}
                },
                "section_4": {
                    "image": {},
                    "text": "Hvordan skal vi verne? Det er stort behov for informasjon om nasjonalparken og prosessen videre. Vi er enige med Elvestuen i at diskusjonen framover ikke bør dreie seg om ja eller nei til nasjonalpark, men om: Hvordan skal vi verne, hvor stort område, og hvilke forskrifter vi skal ha?\nØstmarkas Venner vil fortsette å bidra til informasjon og et kunnskapsbasert ordskifte om nasjonalparken. Vi inviterer derfor til et åpent informasjons- og medlemsmøte på Skullerudstua tirsdag 11. februar 2020. Fylkesmannen i Oslo og Viken, som leder arbeidet med verneprosessen, vil da informere om verneverdiene og prosessen og svare på spørsmål.\nVed en viktig korsvei, som en oppstart av en verneplanprosess, er det mange tanker som farer igjennom hodet og mange som bør takkes. I tillegg til Elvestuen er det mange framsynte kommunepolitikere i Østmarka-kommunene som har kjempet for ideen i mange år, og som har sørget for at det er flertall for saken i alle kommunene unntatt Enebakk. Vi har også hatt støtte fra nesten hele blomsterbuketten av nasjonale og lokale naturvern- og friluftslivs-organisasjoner. Ingen nevnt, ingen glemt.\nVi gleder oss over regjeringens vedtak. Det vil nemlig få stor betydning, både for Østmarkas naturmangfold og for befolkningens muligheter for naturopplevelser og friluftsliv. Vi ønsker alle støttespillere og brukere av Østmarka en fredfull julehøytid og alt godt i 2020.\n ",
                    "header": "Hvordan skal vi verne?",
                    "paragraphs": {
                        "p_1": {
                            "text": "Det er stort behov for informasjon om nasjonalparken og prosessen videre. Vi er enige med Elvestuen i at diskusjonen framover ikke bør dreie seg om ja eller nei til nasjonalpark, men om: Hvordan skal vi verne, hvor stort område, og hvilke forskrifter vi skal ha?",
                            "pdf_files": {}
                        },
                        "p_2": {
                            "text": "Østmarkas Venner vil fortsette å bidra til informasjon og et kunnskapsbasert ordskifte om nasjonalparken. Vi inviterer derfor til et åpent informasjons- og medlemsmøte på Skullerudstua tirsdag 11. februar 2020. Fylkesmannen i Oslo og Viken, som leder arbeidet med verneprosessen, vil da informere om verneverdiene og prosessen og svare på spørsmål.",
                            "pdf_files": {}
                        },
                        "p_3": {
                            "text": "Ved en viktig korsvei, som en oppstart av en verneplanprosess, er det mange tanker som farer igjennom hodet og mange som bør takkes. I tillegg til Elvestuen er det mange framsynte kommunepolitikere i Østmarka-kommunene som har kjempet for ideen i mange år, og som har sørget for at det er flertall for saken i alle kommunene unntatt Enebakk. Vi har også hatt støtte fra nesten hele blomsterbuketten av nasjonale og lokale naturvern- og friluftslivs-organisasjoner. Ingen nevnt, ingen glemt.",
                            "pdf_files": {}
                        },
                        "p_4": {
                            "text": "Vi gleder oss over regjeringens vedtak. Det vil nemlig få stor betydning, både for Østmarkas naturmangfold og for befolkningens muligheter for naturopplevelser og friluftsliv. Vi ønsker alle støttespillere og brukere av Østmarka en fredfull julehøytid og alt godt i 2020.",
                            "pdf_files": {}
                        }
                    },
                    "lists": {}
                }
            },
            "attachments": {}
        },
        "new_slug": "den-beste-julegaven-fra-elvestuen"
    }
}