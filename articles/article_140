{
    "article": {
        "id": 140,
        "date": "2016-11-14",
        "article_url": "https://www.ostmarkasvenner.no/oevs-jubileumsbok-presentert-paa-femtiaarsdagen.5927178-256978.html",
        "header": "ØVs jubileumsbok presentert på femtiårsdagen",
        "ingress": {
            "image": {},
            "text": "Østmarkas Venner ble stiftet 8. november 1966, og nøyaktig femti år senere – på selve bursdagen – ble jubileumsboka med tittelen «Hyllest til Østmarka» lansert under et arrangement i Bøler kirke.",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {
                        "url": "https://www.ostmarkasvenner.no/getfile.php/3673772.2128.barutdtyww/1024x768/Jubileumsbok-red.jpg",
                        "text": "Fra venstre: Sigmund Hågvar, Helga Gunnarsdóttir og Espen Bratlie har jobbet i mer enn et år med redigeringen av jubileumsboka. Foto: Steinar Saghaug.",
                        "image_path": "140_section1.jpg"
                    },
                    "text": "Fra venstre: Sigmund Hågvar, Helga Gunnarsdóttir og Espen Bratlie har jobbet i mer enn et år med redigeringen av jubileumsboka. Foto: Steinar Saghaug.– Da vi begynte å planlegge vårt 50-års jubileum kom ideen om en bok ganske raskt opp på bordet. Men hva skulle den handle om? Vi valgte å utforme boka som en hyllest til selve Østmarka, og å lage en praktbok med tekst og bilder om Østmarkas natur og naturopplevelser, fortalte ØVs nestleder Helga Gunnarsdóttir. Hun har redigert boka sammen med styremedlem Sigmund Hågvar og naturfotografen Espen Bratlie.\nJubileumsboka skildrer både geologi, dyre- og planteliv, ulike naturtyper, de to naturreservatene, eventyrskogene, og planene om en nasjonalpark. \n ",
                    "header": null,
                    "paragraphs": {
                        "p_1": {
                            "text": "– Da vi begynte å planlegge vårt 50-års jubileum kom ideen om en bok ganske raskt opp på bordet. Men hva skulle den handle om? Vi valgte å utforme boka som en hyllest til selve Østmarka, og å lage en praktbok med tekst og bilder om Østmarkas natur og naturopplevelser, fortalte ØVs nestleder Helga Gunnarsdóttir. Hun har redigert boka sammen med styremedlem Sigmund Hågvar og naturfotografen Espen Bratlie.",
                            "pdf_files": {}
                        },
                        "p_2": {
                            "text": "Jubileumsbokaskildrerbåde geologi, dyre- og planteliv, ulike naturtyper, de to naturreservatene, eventyrskogene, og planene om en nasjonalpark.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Tekstene er gaver til ØV Helga Gunnarsdóttir forklarte at boka består av to hoveddeler.\n– Den første delen av boka omhandler bidragsyternes forhold til Østmarka, både i glede og sorg. Det er egne kapitler om friluftsliv og naturopplevelse, Sarabråten og husmannsplassene Dølerud og Bøvelstad. Den andre delen er viet Østmarkas natur fra den spede begynnelsen for 1,6 milliarder år siden – ja, dere hørte riktig - og fram til dagens plante- og dyreliv. Vi presenterer naturreservatene våre og de to eventyrskogene, og selvfølgelig benytter vi anledningen til å beskrive planene våre om en nasjonalpark, fortalte hun.\nSigmund Hågvar fortalte at redaksjonen hadde begynt å samle inn stoff allerede i juni 2015, og at det kom inn mange bidrag fra mennesker som både kjenner Østmarka og har Østmarka kjær. Alle leverte sine bidrag gratis, som en gave til foreningen i anledning jubileet.\n ",
                    "header": "Tekstene er gaver til ØV",
                    "paragraphs": {
                        "p_1": {
                            "text": "Helga Gunnarsdóttir forklarte at boka består av to hoveddeler.",
                            "pdf_files": {}
                        },
                        "p_2": {
                            "text": "– Den første delen av boka omhandler bidragsyternes forhold til Østmarka, både i glede og sorg. Det er egne kapitler om friluftsliv og naturopplevelse, Sarabråten og husmannsplassene Dølerud og Bøvelstad. Den andre delen er viet Østmarkas natur fra den spede begynnelsen for 1,6 milliarder år siden – ja, dere hørte riktig - og fram til dagens plante- og dyreliv. Vi presenterer naturreservatene våre og de to eventyrskogene, og selvfølgelig benytter vi anledningen til å beskrive planene våre om en nasjonalpark, fortalte hun.",
                            "pdf_files": {}
                        },
                        "p_3": {
                            "text": "Sigmund Hågvar fortalte at redaksjonen hadde begynt å samle inn stoff allerede i juni 2015, og at det kom inn mange bidrag fra mennesker som både kjenner Østmarka og har Østmarka kjær. Alle leverte sine bidrag gratis, som en gave til foreningen i anledning jubileet.",
                            "pdf_files": {}
                        }
                    },
                    "lists": {}
                },
                "section_3": {
                    "image": {},
                    "text": "Østmarka i glede og sorg De ca. 300 frammøtte i Bøler kirke fikk deretter høre smakebiter fra boka. Anne Storrusten leste utdrag fra Lise Henriksens personlige tekst om alt Østmarka har betydd for henne og ektemannen Kjell. Lise og Kjell hadde egentlig tenkt å gifte seg på Tonekollen, men planene ble endret fordi mange av gjestene var for gamle og dårlige til bens. Den siste turen de to hadde sammen før Kjell døde etter fem år med uhelbredelig sykdom gikk til «Solåsen» ved Grønmo, langs hvitveisstrødde stier og løvtrær med museører.\n«I havet av minner står turminnene i en egen glans. Riktignok ble det mye kladdeføre og seige motbakker. Men bakom alle begredeligheter stod Østmarka alltid der som en klippe – som gjestfri tok oss i sin favn. Her vandret vi sammen inntil døden skilte oss ad. Så får jeg bare passe på at de gamle tråkkene våre ikke gror for mye igjen», skriver Henriksen i boka.\nEtter opplesningen av Henriksens tekst gikk ordet til forfatteren Øyvind Egeland, som har bidratt med stemningsfulle dikt som er illustrert av naturfotografen Jørn Hagen. Egeland, som er vokst opp på Ellingsrud og Furuset og har hatt Østmarka kjær siden barndommen, debuterte i 2014 med romanen «Mørk dans», som handler om en ung gutt som blir mobbet på skolen og flykter ut i naturen og inn i litteraturen for å takle ensomheten og angsten. Under presentasjonen av boka leste han to egne dikt – «Tonen» og «Stien ved Nøklevann».\n ",
                    "header": "Østmarka i glede og sorg",
                    "paragraphs": {
                        "p_1": {
                            "text": "De ca. 300 frammøtte i Bøler kirke fikk deretter høre smakebiter fra boka. Anne Storrusten leste utdrag fra Lise Henriksens personlige tekst om alt Østmarka har betydd for henne og ektemannen Kjell. Lise og Kjell hadde egentlig tenkt å gifte seg på Tonekollen, men planene ble endret fordi mange av gjestene var for gamle og dårlige til bens. Den siste turen de to hadde sammen før Kjell døde etter fem år med uhelbredelig sykdom gikk til «Solåsen» ved Grønmo, langs hvitveisstrødde stier og løvtrær med museører.",
                            "pdf_files": {}
                        },
                        "p_2": {
                            "text": "«I havet av minner står turminnene i en egen glans. Riktignok ble det mye kladdeføre og seige motbakker. Men bakom alle begredeligheter stod Østmarka alltid der som en klippe – som gjestfri tok oss i sin favn. Her vandret vi sammen inntil døden skilte oss ad. Så får jeg bare passe på at de gamle tråkkene våre ikke gror for mye igjen», skriver Henriksen i boka.",
                            "pdf_files": {}
                        },
                        "p_3": {
                            "text": "Etter opplesningen av Henriksens tekst gikk ordet til forfatteren Øyvind Egeland, som har bidratt med stemningsfulle dikt som er illustrert av naturfotografen Jørn Hagen. Egeland, som er vokst opp på Ellingsrud og Furuset og har hatt Østmarka kjær siden barndommen, debuterte i 2014 med romanen «Mørk dans», som handler om en ung gutt som blir mobbet på skolen og flykter ut i naturen og inn i litteraturen for å takle ensomheten og angsten. Under presentasjonen av boka leste han to egne dikt – «Tonen» og «Stien ved Nøklevann».",
                            "pdf_files": {}
                        }
                    },
                    "lists": {}
                },
                "section_4": {
                    "image": {},
                    "text": "En dose friluft og pappas magiske lommer Den neste bidragsyteren som ble presentert i Bøler kirke driver småbruket Lille-Bru på Siggerud i Ski, og er i tillegg glasiolog, lektor, skribent, foredragsholder, og dessuten redaktør i matematikkforlaget Kikora. For å holde styr på alt dette må Anders Baumberger ha en dose friluft hver dag – helst sammen med familien. Kveldsturer, padleturer og toppturer er favoritt-turene hans. I 2015 ga han ut den originale og morsomme «Turboka», og hans bidrag til ØVs jubileumsbok heter «Høyt og lavt med barna i Østmarka» og inneholder ti turforslag for hele familien.\n ",
                    "header": "En dose friluft og pappas magiske lommer",
                    "paragraphs": {
                        "p_1": {
                            "text": "Den neste bidragsyteren som ble presentert i Bøler kirke driver småbruket Lille-Bru på Siggerud i Ski, og er i tillegg glasiolog, lektor, skribent, foredragsholder, og dessuten redaktør i matematikkforlaget Kikora. For å holde styr på alt dette må Anders Baumberger ha en dose friluft hver dag – helst sammen med familien. Kveldsturer, padleturer og toppturer er favoritt-turene hans. I 2015 ga han ut den originale og morsomme «Turboka», og hans bidrag til ØVs jubileumsbok heter «Høyt og lavt med barna i Østmarka» og inneholder ti turforslag for hele familien.",
                            "pdf_files": {}
                        }
                    },
                    "lists": {}
                },
                "section_5": {
                    "image": {
                        "url": "https://www.ostmarkasvenner.no/getfile.php/3673774.2128.dcpfuxuftb/1024x768/Jubileumsbok-Kjersti.jpg",
                        "text": "Kjersti Eidem Dyrhaug leste høyt fra sitt kapittel i boka. Den lille jenta med de røde museflettene, som ble tatt med på tur i Østmarka av pappaen med de magiske lommene, er nå en av de nye stemmene som forsvarer Østmarka. Foto: Steinar Saghaug.",
                        "image_path": "140_section5.jpg"
                    },
                    "text": "Kjersti Eidem Dyrhaug leste høyt fra sitt kapittel i boka. Den lille jenta med de røde museflettene, som ble tatt med på tur i Østmarka av pappaen med de magiske lommene, er nå en av de nye stemmene som forsvarer Østmarka. Foto: Steinar Saghaug.Kjersti Eidem Dyrhaug var et ubeskrevet blad for mange Østmarka-venner helt til 21. august 2015, da hun skrev et innlegg i Dagbladet med tittelen «Hvorfor er det så lett å ødelegge Østmarka?». Dette vekket opinionen og bidro sterkt til at Oslo kommunes planlagte «aktivitetssoner», som rettere burde vært kalt «anleggssoner» – og som blant annet Østmarkas Venner hadde argumentert mot i lang tid – ble skrinlagt.\nI «Hyllest til Østmarka» skriver Dyrhaug gripende om sine første turer i Østmarka sammen med pappaen som hadde magiske lommer, som det drysset Smørbukk-karameller fra. «Vi gikk ut i Østmarka, eller som det føltes for meg, inn i en uendelig villmark. Ei lita jente med strittende røde musefletter, og en trygg pappa som visste alt og ikke var redd for noe».\n ",
                    "header": null,
                    "paragraphs": {
                        "p_1": {
                            "text": "Kjersti Eidem Dyrhaug var et ubeskrevet blad for mange Østmarka-venner helt til 21. august 2015, da hun skrev et innlegg i Dagbladet med tittelen «Hvorfor er det så lett å ødelegge Østmarka?». Dette vekket opinionen og bidro sterkt til at Oslo kommunes planlagte «aktivitetssoner», som rettere burde vært kalt «anleggssoner» – og som blant annet Østmarkas Venner hadde argumentert mot i lang tid – ble skrinlagt.",
                            "pdf_files": {}
                        },
                        "p_2": {
                            "text": "I «Hyllest til Østmarka» skriver Dyrhaug gripende om sine første turer i Østmarka sammen med pappaen som hadde magiske lommer, som det drysset Smørbukk-karameller fra. «Vi gikk ut i Østmarka, eller som det føltes for meg, inn i en uendelig villmark. Ei lita jente med strittende røde musefletter, og en trygg pappa som visste alt og ikke var redd for noe».",
                            "pdf_files": {}
                        }
                    },
                    "lists": {}
                },
                "section_6": {
                    "image": {},
                    "text": "Ingenting som Østmarka Den siste forfatteren som ble presentert var ingen ringere enn den legendariske naturfotografen og forfatteren Sverre M. Fjelstad, som har bidratt med sju delkapitler og over 30 fotografier i jubileumsboka.\n ",
                    "header": "Ingenting som Østmarka",
                    "paragraphs": {
                        "p_1": {
                            "text": "Den siste forfatteren som ble presentert var ingen ringere enn den legendariske naturfotografen og forfatteren Sverre M. Fjelstad, som har bidratt med sju delkapitler og over 30 fotografier i jubileumsboka.",
                            "pdf_files": {}
                        }
                    },
                    "lists": {}
                },
                "section_7": {
                    "image": {
                        "url": "https://www.ostmarkasvenner.no/getfile.php/3673773.2128.wrwttcqvye/1024x768/Jubileumsbok-Sverre.jpg",
                        "text": "Etter jubileumsfesten i Bøler kirke ble Sverre M. Fjelstad sittende lenge for å signere bøker, med bistand fra ØVs jubileumsgeneral Ingunn Lian Nylund. Foto: Bjarne Røsjø.",
                        "image_path": "140_section7.jpg"
                    },
                    "text": "Etter jubileumsfesten i Bøler kirke ble Sverre M. Fjelstad sittende lenge for å signere bøker, med bistand fra ØVs jubileumsgeneral Ingunn Lian Nylund. Foto: Bjarne Røsjø.– Kjære Sverre! Vi har så mye å takke deg for. I jubileumsboka har du bidratt flittig, både med spennende tekster og vakre bilder. Tanken om en nasjonalpark har du hatt lenge, og du fikk den fra enda lenger siden fra eneboeren Korpås-Olsen. Men vi har en takk til deg i dag med enda større perspektiv. Helt fra du var manges helt i fjernsynets barndom og inspirerte unge mennesker til å bli glad i naturen, og fram til i dag, har du sloss for at vi skal ta naturens verdier – og naturens hemmeligheter – med oss inn i fremtiden, sa Hågvar.\nFjelstad fortalte at han har reist verden rundt og besøkt mange slags naturperler, men det er alltid Østmarka han lengter tilbake til.\n– Østmarka er den fineste skogen i verden! sa Fjelstad – til stående applaus fra alle Østmarka-vennene i Bøler kirke.\n ",
                    "header": null,
                    "paragraphs": {
                        "p_1": {
                            "text": "– Kjære Sverre! Vi har så mye å takke deg for. I jubileumsboka har du bidratt flittig, både med spennende tekster og vakre bilder. Tanken om en nasjonalpark har du hatt lenge, og du fikk den fra enda lenger siden fra eneboeren Korpås-Olsen. Men vi har en takk til deg i dag med enda større perspektiv. Helt fra du var manges helt i fjernsynets barndom og inspirerte unge mennesker til å bli glad i naturen, og fram til i dag, har du sloss for at vi skal ta naturens verdier – og naturens hemmeligheter – med oss inn i fremtiden, sa Hågvar.",
                            "pdf_files": {}
                        },
                        "p_2": {
                            "text": "Fjelstad fortalte at han har reist verden rundt og besøkt mange slags naturperler, men det er alltid Østmarka han lengter tilbake til.",
                            "pdf_files": {}
                        },
                        "p_3": {
                            "text": "– Østmarka er den fineste skogen i verden! sa Fjelstad – til stående applaus fra alle Østmarka-vennene i Bøler kirke.",
                            "pdf_files": {}
                        }
                    },
                    "lists": {}
                },
                "section_8": {
                    "image": {},
                    "text": "Bestille Jubileumsboka? Jubileumsboka kan bestilles ved å fylle ut bestillingsskjemaet på Østmarkas Venners nettside.\nBoka kan også kjøpes på et av våre lanseringsarrangementer som du finner i kalenderen til venstre på nettsiden vår.\nPrisen er 350 kroner for medlemmer og 390 for ikke-medlemmer.\n ",
                    "header": "Bestille Jubileumsboka?",
                    "paragraphs": {
                        "p_1": {
                            "text": "Jubileumsboka kan bestilles ved å fylle ut bestillingsskjemaet på <a href='https://www.ostmarkasvenner.no/jubileu'>Østmarkas Venners nettside</a>.",
                            "pdf_files": {}
                        },
                        "p_2": {
                            "text": "Boka kan også kjøpes på et av våre lanseringsarrangementer som du finner i kalenderen til venstre på nettsiden vår.",
                            "pdf_files": {}
                        },
                        "p_3": {
                            "text": "Prisen er 350 kroner for medlemmer og 390 for ikke-medlemmer.",
                            "pdf_files": {}
                        }
                    },
                    "lists": {}
                }
            },
            "attachments": {}
        }
    }
}