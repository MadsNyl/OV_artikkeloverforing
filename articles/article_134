{
    "article": {
        "id": 134,
        "date": "2017-03-24",
        "article_url": "https://www.ostmarkasvenner.no/hyllest-til-skaperverket-i-ord-musikk-og-bilder.5975290-256978.html",
        "header": "Hyllest til skaperverket i ord, musikk og bilder",
        "ingress": {
            "image": {},
            "text": "Søndag 2. april holder Per Anders Nordengen en ny Østmarka-gudstjeneste i Østmarkskapellet. Dagens preken blir supplert av både tekstlesing og vakker musikk, og samtidig åpner billedkunstneren Stefanie Reinhart sin kunstutstilling.",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {
                        "url": "https://www.ostmarkasvenner.no/getfile.php/3790590.2128.xefqcbwbxx/1024x768/16523726_10154838911811271_197419574_o_1000x1186.jpg",
                        "text": "Ett av mange flotte malerier på Stefanie Reinharts utstilling «Alt har sin tid»",
                        "image_path": "134_section1.jpg"
                    },
                    "text": "Ett av mange flotte malerier på Stefanie Reinharts utstilling «Alt har sin tid»Østmarkas Venner (ØV) fylte 50 år 2016 og markerte bursdagen med blant annet en gudstjeneste i Østmarkskapellet. Gudstjenesten var et samarbeid mellom ØV og kapellet, og begge parter hadde så stor glede av arrangementet at de ville videreføre samarbeidet i 2017. Denne gangen faller gudstjenesten sammen med åpningen av billedkunstneren Stefanie Reinharts utstilling med navnet «Alt har sin tid».\nDagens preken er ved presten Per Anders Nordengen. I tillegg skal skuespilleren Birgitte Victoria Svendsen, kjent fra blant annet Oslo Nye Teater og som Mor Åse i Peer Gynt-oppsetninger på Gålå, lese fra dagens bibeltekster og skriftstedet som Stefanie Reinharts utstilling er oppkalt etter: Forkynneren 3: 1-8. Der står det blant annet at det er «… en tid til å gråte og en tid til å le, en tid til å klage og en tid til å danse, en tid til å kaste bort steiner og en tid til å samle steiner …»\nDet blir også musikalske innslag ved kapellets egen organist Jan Ørnulf Melbostad og oboisten Øyvind Normann.\n ",
                    "header": null,
                    "paragraphs": {
                        "p_1": {
                            "text": "Østmarkas Venner (ØV) fylte 50 år 2016 og markerte bursdagen med blant annet en gudstjeneste i Østmarkskapellet. Gudstjenesten var et samarbeid mellom ØV og kapellet, og begge parter hadde så stor glede av arrangementet at de ville videreføre samarbeidet i 2017. Denne gangen faller gudstjenesten sammen med åpningen av billedkunstneren Stefanie Reinharts utstilling med navnet «Alt har sin tid».",
                            "pdf_files": {}
                        },
                        "p_2": {
                            "text": "Dagens preken er ved presten Per Anders Nordengen. I tillegg skal skuespilleren Birgitte Victoria Svendsen, kjent fra blant annet Oslo Nye Teater og som Mor Åse i Peer Gynt-oppsetninger på Gålå, lese fra dagens bibeltekster og skriftstedet som Stefanie Reinharts utstilling er oppkalt etter: Forkynneren 3: 1-8. Der står det blant annet at det er «… en tid til å gråte og en tid til å le, en tid til å klage og en tid til å danse, en tid til å kaste bort steiner og en tid til å samle steiner …»",
                            "pdf_files": {}
                        },
                        "p_3": {
                            "text": "Det blir også musikalske innslag ved kapellets egen organist Jan Ørnulf Melbostad og oboisten Øyvind Normann.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Egen billedverden Stefanie Reinhart er bosatt på plassen Hullet ved Rustadsaga i Østmarka. I 2014 stilte hun en rekke bilder som var inspirert av kristne høytider og ritualer, og disse bildene blir det nå gjensyn med i Østmarkskapellet. I tillegg stiller hun ut 12 nye malerier som er en «Hyllest til Østmarka».\nStefanie arbeider på lerret og papir i akryl og akvarell og gjengir de kjente bibelske fortellingene med figurative og abstrakte penselstrøk. Maleriene viser på sin måte at høytidenes mening ikke først og fremst er å minnes noe som har skjedd for lenge siden, men å realisere eller virkeliggjøre det i en nåtidig ramme – som i en slags livsfrise. Ved hjelp av en rekke religiøse symboler, som avkodes gjennom fargebruk og enkel ordbruk, blir betrakteren ført gjennom høytidsdagene fra jul til pinse.\n ",
                    "header": "Egen billedverden",
                    "paragraphs": {
                        "p_1": {
                            "text": "Stefanie Reinhart er bosatt på plassen Hullet ved Rustadsaga i Østmarka. I 2014 stilte hun en rekke bilder som var inspirert av kristne høytider og ritualer, og disse bildene blir det nå gjensyn med i Østmarkskapellet. I tillegg stiller hun ut 12 nye malerier som er en «Hyllest til Østmarka».",
                            "pdf_files": {}
                        },
                        "p_2": {
                            "text": "Stefanie arbeider på lerret og papir i akryl og akvarell og gjengir de kjente bibelske fortellingene med figurative og abstrakte penselstrøk. Maleriene viser på sin måte at høytidenes mening ikke først og fremst er å minnes noe som har skjedd for lenge siden, men å realisere eller virkeliggjøre det i en nåtidig ramme – som i en slags livsfrise. Ved hjelp av en rekke religiøse symboler, som avkodes gjennom fargebruk og enkel ordbruk, blir betrakteren ført gjennom høytidsdagene fra jul til pinse.",
                            "pdf_files": {}
                        }
                    },
                    "lists": {}
                },
                "section_3": {
                    "image": {},
                    "text": "Skaperverket og naturen Utstillingen i Østmarkskapellet åpner altså søndag 2. april i forbindelse med dagens gudstjeneste. Per Anders Nordengen forretter over de samme temaene som preget jubileumsgudstjenesten for Østmarkas Venner i mai 2016: Skaperverket og naturen.\nSøndag 2. april er det altså en tid for å ta turen til Østmarkskapellet, som kan nås i løpet av en halvtimes gange på sti eller vei fra parkeringsplassen innenfor Grønmo. For lokalkjente er det også mulig å gå fra blant annet Skullerud og Bøler.\nGudstjenesten begynner kl. 12. Etter gudstjenesten blir det kirkekaffe og hyggelig samvær på plassen utenfor kapellet, samt kollekt til inntekt for driften av Østmarkskapellet.\n ",
                    "header": "Skaperverket og naturen",
                    "paragraphs": {
                        "p_1": {
                            "text": "Utstillingen i Østmarkskapellet åpner altså søndag 2. april i forbindelse med dagens gudstjeneste. Per Anders Nordengen forretter over de samme temaene som preget jubileumsgudstjenesten for Østmarkas Venner i mai 2016: Skaperverket og naturen.",
                            "pdf_files": {}
                        },
                        "p_2": {
                            "text": "Søndag 2. april er det altså en tid for å ta turen til Østmarkskapellet, som kan nås i løpet av en halvtimes gange på sti eller vei fra parkeringsplassen innenfor Grønmo. For lokalkjente er det også mulig å gå fra blant annet Skullerud og Bøler.",
                            "pdf_files": {}
                        },
                        "p_3": {
                            "text": "Gudstjenesten begynner kl. 12. Etter gudstjenesten blir det kirkekaffe og hyggelig samvær på plassen utenfor kapellet, samt kollekt til inntekt for driften av Østmarkskapellet.",
                            "pdf_files": {}
                        }
                    },
                    "lists": {}
                }
            },
            "attachments": {}
        },
        "new_slug": "hyllest-til-skaperverket-i-ord-musikk-og-bilder"
    }
}