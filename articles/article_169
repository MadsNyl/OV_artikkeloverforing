{
    "article": {
        "id": 169,
        "date": "2015-11-09",
        "article_url": "https://www.ostmarkasvenner.no/branntaarnet-som-ogsaa-er-romobservatorium.5812995-256978.html",
        "header": "Branntårnet som også er romobservatorium",
        "ingress": {
            "image": {
                "url": "https://www.ostmarkasvenner.no/getfile.php/3203308.2128.swyqbuwfxr/Kjerringh%C3%B8gda+1.jpg",
                "text": "Kristian Götz / Fotointhesky. På toppen av Kjerringhøgda står det som er et branntårn om dagen, men om natta forandrer det seg til et romobservatorium.",
                "path": "169_ingress.jpg"
            },
            "text": "Visste du at Kjerringhøgda i Østmarka ikke bare bærer et branntårn på sin rygg, men også et romobservatorium? Hvis ikke, har du bare vært der om dagen. ",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {},
                    "text": "Forfatteren og foredragsholderen Anders Baumberger har besøkt både NRK P1s Nitimen og God Morgen Norge på TV2 for å fortelle om «Turboka» som kom ut i høst. Onsdag 4. november kom han også til Østmarkas Venners høstmøte, for å presentere boka og et vell av ideer til turer både i Østmarka og i resten av verden.\nMange av høstmøtets deltakere har antakelig gått i Østmarka siden lenge før Baumberger ble født, men de fikk likevel mange gode ideer til nye turer. – Familien min kommer opprinnelig fra Sveits, og det er ikke lenge mellom hver gang jeg er i Alpene. Men det er ingen andre steder i hele verden som er like fine som Tonekollen! sa Baumberger.\n ",
                    "header": null,
                    "paragraphs": {
                        "p_1": {
                            "text": "Forfatteren og foredragsholderen Anders Baumberger har besøkt både NRK P1s Nitimen og God Morgen Norge på TV2 for å fortelle om «Turboka» som kom ut i høst. Onsdag 4. november kom han også til Østmarkas Venners høstmøte, for å presentere boka og et vell av ideer til turer både i Østmarka og i resten av verden.",
                            "pdf_files": {}
                        },
                        "p_2": {
                            "text": "Mange av høstmøtets deltakere har antakelig gått i Østmarka siden lenge før Baumberger ble født, men de fikk likevel mange gode ideer til nye turer. – Familien min kommer opprinnelig fra Sveits, og det er ikke lenge mellom hver gang jeg er i Alpene. Men det er ingen andre steder i hele verden som er like fine som Tonekollen! sa Baumberger.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Kort er spennende Det er nemlig ikke nødvendig å dra langt for å få naturopplevelser. De korteste turene kan nemlig være de mest spennende – som for eksempel hvis du går ut på tunet og finner to maur som drar i en død meitemark fra hver sin kant, eller kommer over to ivrige padder som parer seg.\nDen slags er lett å finne hvis du er deltids-småbruker og bor på Lillebru i Siggerud – som Baumberger og familien – men du kan også få store naturopplevelser midt i sentrum. Som den kvelden datteren hans dro opp mobiltelefonen med en stjerne-app og viste pappa at der, rett over Operaen, ser du faktisk Venus!\n ",
                    "header": "Kort er spennende",
                    "paragraphs": {
                        "p_1": {
                            "text": "Det er nemlig ikke nødvendig å dra langt for å få naturopplevelser. De korteste turene kan nemlig være de mest spennende – som for eksempel hvis du går ut på tunet og finner to maur som drar i en død meitemark fra hver sin kant, eller kommer over to ivrige padder som parer seg.",
                            "pdf_files": {}
                        },
                        "p_2": {
                            "text": "Den slags er lett å finne hvis du er deltids-småbruker og bor på Lillebru i Siggerud – som Baumberger og familien – men du kan også få store naturopplevelser midt i sentrum. Som den kvelden datteren hans dro opp mobiltelefonen med en stjerne-app og viste pappa at der, rett over Operaen, ser du faktisk Venus!",
                            "pdf_files": {}
                        }
                    },
                    "lists": {}
                },
                "section_3": {
                    "image": {
                        "url": "https://www.ostmarkasvenner.no/getfile.php/3203309.2128.wwwbpcybpu/1024x768/Turboka.jpg",
                        "text": "Anders Baumbergers «Turboka» er et oppkomme av ideer for turfolk i alle aldre og kategorier.",
                        "image_path": "169_section3.jpg"
                    },
                    "text": "Anders Baumbergers «Turboka» er et oppkomme av ideer for turfolk i alle aldre og kategorier.De tre t-toppene Turboka er en guide til opplevelser i det store rommet mellom dørstokken og Galdhøpiggen, og et sted imellom der ligger Østmarka med sine mange attraksjoner. I foredraget fokuserte Baumberger på tre ca. 300 meter høye topper i Østmarka, som attpåtil begynner på T: Tømmerås, Tonekollen, og – Tårnet på Kjerringhøgda! Noen friheter må man jo ta seg.\nBaumberger har vært mange ganger på Tømmerås, som er den høyeste toppen i Ski, og lurt på hvor alle menneskene bor. Fra Tømmerås er det nemlig utsikt over en region hvor det bor flere hundre tusen mennesker, men det eneste du ser er skau. Helt til Baumberger var der en nyttårsaften og så alle rakettene, da skjønte han hvor alle sammen bodde.\nTonekollen er som sagt den fineste toppen i verden, men Kjerringhøgda ligger ikke langt etter. For et par år siden var Anders Baumberger og ungene oppe i branntårnet den kvelden lynet slo ned og tok strømmen i hele Oslo og Follo – sånt glemmer man ikke.\nBranntårnet er også et ypperlig sted for å bivåne stjernehimmelen og nordlyset – det blir nemlig til et romobservatorium om natten. Under måneformørkelsen i september i år var det på det meste 21 personer i branntårnet samtidig, og da ble det faktisk litt trangt. Men for øvrig har Østmarka alltid plass til flere folk som vil bruke sansene til å oppleve naturen.\n ",
                    "header": "De tre t-toppene",
                    "paragraphs": {
                        "p_1": {
                            "text": "Turboka er en guide til opplevelser i det store rommet mellom dørstokken og Galdhøpiggen, og et sted imellom der ligger Østmarka med sine mange attraksjoner. I foredraget fokuserte Baumberger på tre ca. 300 meter høye topper i Østmarka, som attpåtil begynner på T: Tømmerås, Tonekollen, og – Tårnet på Kjerringhøgda! Noen friheter må man jo ta seg.",
                            "pdf_files": {}
                        },
                        "p_2": {
                            "text": "Baumberger har vært mange ganger på Tømmerås, som er den høyeste toppen i Ski, og lurt på hvor alle menneskene bor. Fra Tømmerås er det nemlig utsikt over en region hvor det bor flere hundre tusen mennesker, men det eneste du ser er skau. Helt til Baumberger var der en nyttårsaften og så alle rakettene, da skjønte han hvor alle sammen bodde.",
                            "pdf_files": {}
                        },
                        "p_3": {
                            "text": "Tonekollen er som sagt den fineste toppen i verden, men Kjerringhøgda ligger ikke langt etter. For et par år siden var Anders Baumberger og ungene oppe i branntårnet den kvelden lynet slo ned og tok strømmen i hele Oslo og Follo – sånt glemmer man ikke.",
                            "pdf_files": {}
                        },
                        "p_4": {
                            "text": "Branntårnet er også et ypperlig sted for å bivåne stjernehimmelen og nordlyset – det blir nemlig til et romobservatorium om natten. Under måneformørkelsen i september i år var det på det meste 21 personer i branntårnet samtidig, og da ble det faktisk litt trangt. Men for øvrig har Østmarka alltid plass til flere folk som vil bruke sansene til å oppleve naturen.",
                            "pdf_files": {}
                        }
                    },
                    "lists": {}
                },
                "section_4": {
                    "image": {},
                    "text": "Fortellinger og kunnskap Anders Baumberger er, som de fleste andre naturelskere i Norge, inspirert av naturfotografen Sverre M. Fjelstad. – Sverre har denne utrolige evnen til å sette seg ved siden av en kvadratmeter i skauen, og så kan han dele en hel kveld med kunnskap om den kvadratmeteren! sa Baumberger.\nDen evnen har åpenbart smittet over på Baumberger, som klarte å holde på forsamlingen gjennom et halvtimelangt foredrag til tross for at ØVs høstmøte gikk langt over tiden. Og de som ikke allerede har skaffet seg Turboka, kan gjerne ønske seg den til jul. Boka kan kjøpes i alle bokhandlere eller på nettet.\n ",
                    "header": "Fortellinger og kunnskap",
                    "paragraphs": {
                        "p_1": {
                            "text": "Anders Baumberger er, som de fleste andre naturelskere i Norge, inspirert av naturfotografen Sverre M. Fjelstad. – Sverre har denne utrolige evnen til å sette seg ved siden av en kvadratmeter i skauen, og så kan han dele en hel kveld med kunnskap om den kvadratmeteren! sa Baumberger.",
                            "pdf_files": {}
                        },
                        "p_2": {
                            "text": "Den evnen har åpenbart smittet over på Baumberger, som klarte å holde på forsamlingen gjennom et halvtimelangt foredrag til tross for at ØVs høstmøte gikk langt over tiden. Og de som ikke allerede har skaffet seg Turboka, kan gjerne ønske seg den til jul. Boka kan kjøpes i alle bokhandlere eller på nettet.",
                            "pdf_files": {}
                        }
                    },
                    "lists": {}
                }
            },
            "attachments": {}
        },
        "new_slug": "branntaarnet-som-ogsaa-er-romobservatorium"
    }
}