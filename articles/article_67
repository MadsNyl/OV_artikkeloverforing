{
    "article": {
        "id": 67,
        "date": "2020-10-17",
        "article_url": "https://www.ostmarkasvenner.no/den-beste-gaven-til-sverre-m-fjelstad.6339550-256978.html",
        "header": "Den beste gaven til Sverre M. Fjelstad",
        "ingress": {
            "image": {},
            "text": "Naturfotografen, forfatteren og Østmarka-vennen Sverre M. Fjelstad fylte 90 år 17. oktober. Da fortjener han både gratulasjoner og blomster og sprudlevann, men den beste gaven er at verneprosessen fram mot nasjonalpark i Østmarka endelig har startet.",
            "pdf_files": {}
        },
        "author": "Tekst: Helga Gunnarsdóttir. Foto: Per Erik Fjeld.",
        "body": {
            "sections": {
                "section_1": {
                    "image": {
                        "url": "https://www.ostmarkasvenner.no/getfile.php/4755274.2128.utuqibqwswtzmm/1024x768/SMF+av+Per+Erik+Fjeld-nett.jpg",
                        "text": "Sverre M. Fjelstad ved det første verneområde-skiltet som ble hengt opp ved turstien til Dølerud i april 2015.",
                        "image_path": "67_section1.jpg"
                    },
                    "text": "Sverre M. Fjelstad ved det første verneområde-skiltet som ble hengt opp ved turstien til Dølerud i april 2015.Østmarkas Venner har også hedret Sverre med et temanummer av medlemsbladet vårt, Nytt fra Østmarka, i anledning dagen. Rekken av gratulanter er uendelig, og vi &har kun plass til noen få utvalgte og varierte stemmer som formidler i ord – og til dels bilder – hva Sverre har betydd. I et stort portrettintervju blir leseren også bedre kjent med Sverres liv som naturfotograf og en del mindre kjente sider av hans liv og virke.\nI intervjuet forteller han levende om hvordan foreldrene tok ham med som barn til skogene i Østmarka, hvor farens foreldre kom fra, og hvordan Østmarka og naturen der har formet ham. Farfaren var vokst opp på Fjelstad øst for Skullerud, og farmoren fra Kattisa ved Nøklevann hadde familierøtter fra Dølerud.\nSverre dro alene på turer og begynte å overnatte i Østmarka allerede i barneskolealder. Og det er først og fremst fra disse skogene at Sverre i mange år formidlet naturen og dyrelivet til alle som satt som «klistret til svart-hvitt skjermen», eller som leste hans etter hvert mange bøker utover på 1990-tallet. Sverre fortalte med en slik entusiasme og innlevelse at det har inspirert noen av våre fremste naturfotografer, biologer, journalister og politikere. Han har også inspirert mange av dem som kjemper naturens sak, enten det er i Østmarka eller i Norge for øvrig.\nDe siste 15 årene har Sverre betydd mye for vårt arbeid i Østmarkas Venner. Samarbeidet startet med hans nydelige tekst og bilder – «Hyllest til Østmarka» – til vårt 40-års jubileumsnummer i 2006. Han har senere holdt foredrag, guida turer for barn og voksne, og skrevet mange artikler med bilder til medlemsbladet vårt. Han leverte viktige bidrag til jubileumsboka vår, som kom ut i 2016. Han har også vært til stor inspirasjon og kilde til kunnskap i vårt arbeid med å ta vare på naturen og kulturhistorien i Østmarka.\nBildet som illustrerer denne lederen er tatt ved inngangen til Spinneren verneområde i april 2015, da 130 mennesker møtte opp på en regnfull tur til Dølerud. Turen fungerte som en protest mot planen om å legge en grusvei gjennom det nyetablerte verneområdet og tunet på Dølerud, som også var Sverres barndomsparadis. Turen ble et vendepunkt, og Sverres støtte ga oss mot til å kjempe videre. Det ble aldri noe av den grusveien!\nSom vi har fortalt mange ganger før, skrev Sverre en skolestil med tittelen «Nasjonalpark i Østmarka» da han var tenåring. Sverre ble også den første utenom styret som ble innviet i våre planer om å foreslå en nasjonalpark i Østmarka. Han deltok begeistret på lanseringa og har siden fulgt ivrig med i alle våre opp- og nedturer. I jubileumsboka vår som kom ut i 2016 skrev han følgende:\n«Personlig tror jeg det bare er et spørsmål om tid før nasjonalparken blir en realitet. De fleste naturinteresserte nordmenn vil med tiden innse hvor viktig det er å få vernet et større skogsområde med tilnærmet opprinnelig natur i lavlandet på Østlandet. At området ligger i nærheten av hovedstaden, er et opplagt pluss. Kort sagt: jeg støtter nasjonalparkplanen 100 prosent, og synes det vil være kjempeartig hvis min gamle læremester inne ved Korpåsen skulle få sitt ønske oppfylt. Den naturkyndige eneboeren var faktisk den første til å foreslå en nasjonalpark i Østmarka!»\nKjære Sverre: Nå er tida inne! Den beste gaven til deg i anledning dagen er utvilsomt at Fylkesmannen i Oslo og Viken 7. oktober – bare noen dager før bursdagen din – kunngjorde oppstart av den formelle verneprosessen som skal føre fram til en nasjonalpark. Kjenner vi deg rett, sender du en stor takk til alle som har bidratt. Og vi sender en stor takk til deg for alt du har betydd, for flere generasjoner nordmenn.\nSammen med deg ser vi fram til åpningen av Østmarka nasjonalpark. Noen år seinere vil vi feire din 100-årsdag i Østmarka nasjonalparksenter, hvor vi arbeider for at dine bøker, filmer og bilder får en rettmessig plass.\nGratulerer med dagen, kjære Sverre!\n ",
                    "header": null,
                    "paragraphs": {
                        "p_1": {
                            "text": "Østmarkas Venner har også hedret Sverre med et temanummerav medlemsbladet vårt, Nytt fra Østmarka,i anledning dagen. Rekken av gratulanter er uendelig, og vi &har kun plass til noen få utvalgte og varierte stemmer som formidler i ord – og til dels bilder – hva Sverre har betydd. I et stort portrettintervju blir leseren også bedre kjent med Sverres liv som naturfotograf og en del mindre kjente sider av hans liv og virke.",
                            "pdf_files": {}
                        },
                        "p_2": {
                            "text": "I intervjuet forteller han levende om hvordan foreldrene tok ham med som barn til skogene i Østmarka, hvor farens foreldre kom fra, og hvordan Østmarka og naturen der har formet ham. Farfaren var vokst opp på Fjelstad øst for Skullerud, og farmoren fra Kattisa ved Nøklevann hadde familierøtter fra Dølerud.",
                            "pdf_files": {}
                        },
                        "p_3": {
                            "text": "Sverre dro alene på turer og begynte å overnatte i Østmarka allerede i barneskolealder. Og det er først og fremst fra disse skogene at Sverre i mange år formidlet naturen og dyrelivet til alle som satt som «klistret til svart-hvitt skjermen», eller som leste hans etter hvert mange bøker utover på 1990-tallet. Sverre fortalte med en slik entusiasme og innlevelse at det har inspirert noen av våre fremste naturfotografer, biologer, journalister og politikere. Han har også inspirert mange av dem som kjemper naturens sak, enten det er i Østmarka eller i Norge for øvrig.",
                            "pdf_files": {}
                        },
                        "p_4": {
                            "text": "De siste 15 årene har Sverre betydd mye for vårt arbeid i Østmarkas Venner. Samarbeidet startet med hans nydelige tekst og bilder – «Hyllest til Østmarka» – til vårt 40-års jubileumsnummer i 2006. Han har senere holdt foredrag, guida turer for barn og voksne, og skrevet mange artikler med bilder til medlemsbladet vårt. Han leverte viktige bidrag til jubileumsboka vår, som kom ut i 2016. Han har også vært til stor inspirasjon og kilde til kunnskap i vårt arbeid med å ta vare på naturen og kulturhistorien i Østmarka.",
                            "pdf_files": {}
                        },
                        "p_5": {
                            "text": "Bildet som illustrerer denne lederen er tatt ved inngangen til Spinneren verneområde i april 2015, da 130 mennesker møtte opp på en regnfull tur til Dølerud. Turen fungerte som en protest mot planen om å legge en grusvei gjennom det nyetablerte verneområdet og tunet på Dølerud, som også var Sverres barndomsparadis. Turen ble et vendepunkt, og Sverres støtte ga oss mot til å kjempe videre. Det ble aldri noe av den grusveien!",
                            "pdf_files": {}
                        },
                        "p_6": {
                            "text": "Som vi har fortalt mange ganger før, skrev Sverre en skolestil med tittelen «Nasjonalpark i Østmarka» da han var tenåring. Sverre ble også den første utenom styret som ble innviet i våre planer om å foreslå en nasjonalpark i Østmarka. Han deltok begeistret på lanseringa og har siden fulgt ivrig med i alle våre opp- og nedturer. I <a href='https://www.harvestmagazine.no/artikkel/en-hyllest-til-ostmarka'>jubileumsboka</a> vår som kom ut i 2016 skrev han følgende:",
                            "pdf_files": {}
                        },
                        "p_7": {
                            "text": "«Personlig tror jeg det bare er et spørsmål om tid før nasjonalparken blir en realitet. De fleste naturinteresserte nordmenn vil med tiden innse hvor viktig det er å få vernet et større skogsområde med tilnærmet opprinnelig natur i lavlandet på Østlandet. At området ligger i nærheten av hovedstaden, er et opplagt pluss. Kort sagt: jeg støtter nasjonalparkplanen 100 prosent, og synes det vil være kjempeartig hvis min gamle læremester inne ved Korpåsen skulle få sitt ønske oppfylt. Den naturkyndige eneboeren var faktisk den første til å foreslå en nasjonalpark i Østmarka!»",
                            "pdf_files": {}
                        },
                        "p_8": {
                            "text": "Kjære Sverre: Nå er tida inne! Den beste gaven til deg i anledning dagen er utvilsomt at Fylkesmannen i Oslo og Viken 7. oktober – bare noen dager før bursdagen din – kunngjorde oppstart av den formelle verneprosessen som skal føre fram til en nasjonalpark. Kjenner vi deg rett, sender du en stor takk til alle som har bidratt. Og vi sender en stor takk til deg for alt du har betydd, for flere generasjoner nordmenn.",
                            "pdf_files": {}
                        },
                        "p_9": {
                            "text": "Sammen med deg ser vi fram til åpningen av Østmarka nasjonalpark. Noen år seinere vil vi feire din 100-årsdag i Østmarka nasjonalparksenter, hvor vi arbeider for at dine bøker, filmer og bilder får en rettmessig plass.",
                            "pdf_files": {}
                        },
                        "p_10": {
                            "text": "Gratulerer med dagen, kjære Sverre!",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Les mer: Sverre M. Fjelstad: En hyllest til Østmarka. Publisert i Harvest 4. februar 2017.\n ",
                    "header": "Les mer:",
                    "paragraphs": {
                        "p_1": {
                            "text": "Sverre M. Fjelstad: <a href='https://www.harvestmagazine.no/artikkel/en-hyllest-til-ostmarka?fbclid=IwAR0b7Z1MqEX_gLC7ZNzpGqPM_kYwAj-dtlFYEv4LPyllUheNAlxkUO6HI74'>En hyllest til Østmarka</a>. Publisert i Harvest 4. februar 2017.",
                            "pdf_files": {}
                        }
                    },
                    "lists": {}
                }
            },
            "attachments": {}
        },
        "new_slug": "den-beste-gaven-til-sverre-m-fjelstad"
    }
}