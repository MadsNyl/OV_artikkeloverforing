{
    "article": {
        "id": 127,
        "date": "2017-06-16",
        "article_url": "https://www.ostmarkasvenner.no/cppage.6007737-256978.html",
        "header": "Bokanmeldelse: – «Hyllest til Østmarka» flytter grenser",
        "ingress": {
            "image": {
                "url": "https://www.ostmarkasvenner.no/getfile.php/3871801.2128.zjm77ntumkai7u/Jubileumsbok-red+2.jpg",
                "text": "Fra venstre: Sigmund Hågvar, Helga Gunnarsdóttir og Espen Bratlie jobbet i mer enn et år med redigeringen av jubileumsboka, som har fått en fantastisk anmeldelse i «Naturen». Foto: Steinar Saghaug.",
                "path": "127_ingress.jpg"
            },
            "text": "ØVs jubileumsbok har fått en fantastisk anmeldelse i tidsskriftet Naturen: Den flytter grenser for hva naturbøker kan være, ved sin personlige tone og ved å bevege seg ubesværet mellom biologi, landskapskjærlighet, lokalhistorie og miljøkamp, skriver Markus Lindholm.",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {},
                    "text": "Markus Lindholm, som er forsker ved Norsk institutt for vannforskning (NIVA), skriver i anmeldelsen at boka er blitt noe mye mer enn man kunne forvente av en jubileumsbok.\n– Bøker om vakker natur og nasjonalparker har ofte flust med flotte fotos, mens teksten gjerne er mindre forseggjort. Sjangeren har dermed en tendens til å generere støvsamlere og coffee table books – ok for noen minutters adspredelse, men ikke mer. Så ikke med dette verket! Hyllest til Østmarka bør saumfares av alle med planer om lignende verk, for den er et oppkomme av ideer og gode tekster, slik det kan bli når mange møtes i kjærlighet til et landskap, skriver Lindholm.\nNaturen er Norges eldste populærvitenskapelige tidsskrift. Det har som mål å publisere aktuelle artikler av høy kvalitet innenfor naturvitenskap, og er et bindeledd mellom forskere og publikum. Artiklene favner både nasjonal og internasjonal naturvitenskapelig forskning.\n ",
                    "header": null,
                    "paragraphs": {
                        "p_1": {
                            "text": "Markus Lindholm, som er forsker ved Norsk institutt for vannforskning (NIVA), skriver i anmeldelsen at boka er blitt noe mye mer enn man kunne forvente av en jubileumsbok.",
                            "pdf_files": {}
                        },
                        "p_2": {
                            "text": "– Bøker om vakker natur og nasjonalparker har ofte flust med flotte fotos, mens teksten gjerne er mindre forseggjort. Sjangeren har dermed en tendens til å generere støvsamlere og coffee table books – ok for noen minutters adspredelse, men ikke mer. Så ikke med dette verket! Hyllest til Østmarka bør saumfares av alle med planer om lignende verk, for den er et oppkomme av ideer og gode tekster, slik det kan bli når mange møtes i kjærlighet til et landskap, skriver Lindholm.",
                            "pdf_files": {}
                        },
                        "p_3": {
                            "text": "Naturen er Norges eldste populærvitenskapelige tidsskrift. Det har som mål å publisere aktuelle artikler av høy kvalitet innenfor naturvitenskap, og er et bindeledd mellom forskere og publikum. Artiklene favner både nasjonal og internasjonal naturvitenskapelig forskning.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "En personlig tone Markus Lindholm konstaterer i anmeldelsen at ØV har lagt vekt på en personlig tone, og både dikt og tekster geleider leseren inn i enkeltmenneskers lange liv med Østmarka, slik at nærheten mellom natur og enkeltmenneskers liv blir synlig. Enkelte kapitler karakteriseres som «rene tekstperler», som Kjersti Dyrhaugs minner om barndommens turer i Østmarka med faren sin.\n ",
                    "header": "En personlig tone",
                    "paragraphs": {
                        "p_1": {
                            "text": "Markus Lindholm konstaterer i anmeldelsen at ØV har lagt vekt på en personlig tone, og både dikt og tekster geleider leseren inn i enkeltmenneskers lange liv med Østmarka, slik at nærheten mellom natur og enkeltmenneskers liv blir synlig. Enkelte kapitler karakteriseres som «rene tekstperler», som Kjersti Dyrhaugs minner om barndommens turer i Østmarka med faren sin.",
                            "pdf_files": {}
                        }
                    },
                    "lists": {}
                },
                "section_3": {
                    "image": {
                        "url": "https://www.ostmarkasvenner.no/getfile.php/3872584.2128.lskzqmizzlaqkl/1024x768/NP+-+Vidar+Svarttjernet.jpg",
                        "text": "Østmarka nasjonalpark? Bildet er tatt fra Tonekollen. Foto: Vidar Svarttjernet.",
                        "image_path": "127_section3.jpg"
                    },
                    "text": "Østmarka nasjonalpark? Bildet er tatt fra Tonekollen. Foto: Vidar Svarttjernet.I anmeldelsen omtales også Ivar Johannes Kvais artikkel om fotojakten på den nyetablerte ulveflokken, nydelige naturdikt blant annet av Sigmund Hågvar, og personlige minner fra mennesker som har delt et liv i skogsglede øst for hovedstaden, i svært personlige vendinger. Andreas Baumbergers spenstige turforslag og Sverre M. Fjelstads fabelaktige beretninger om Østmarkas dyreliv blir også nevnt.\nBoka «… vil trolig bli stående som en klassiker for dette særegne naturområdet – kanskje også som forspill til vedtak om etablering av Østmarka Nasjonalpark», konkluderer Lindholm.\n ",
                    "header": null,
                    "paragraphs": {
                        "p_1": {
                            "text": "I anmeldelsen omtales også Ivar Johannes Kvais artikkel om fotojakten på den nyetablerte ulveflokken, nydelige naturdikt blant annet av Sigmund Hågvar, og personlige minner fra mennesker som har delt et liv i skogsglede øst for hovedstaden, i svært personlige vendinger. Andreas Baumbergers spenstige turforslag og Sverre M. Fjelstads fabelaktige beretninger om Østmarkas dyreliv blir også nevnt.",
                            "pdf_files": {}
                        },
                        "p_2": {
                            "text": "Boka «… vil trolig bli stående som en klassiker for dette særegne naturområdet – kanskje også som forspill til vedtak om etablering av Østmarka Nasjonalpark», konkluderer Lindholm.",
                            "pdf_files": {}
                        }
                    },
                    "lists": {}
                },
                "section_4": {
                    "image": {},
                    "text": "– Morsomt og rørende – Det er både morsomt og rørende å lese Lindholms hyllest til boka vår og konstatere at han har forstått og formidlet våre intensjoner med boka, sier bokredaktør og ØV-leder Helga Gunnarsdóttir.\n– Det vi ville, var nemlig å få fram mange stemmer som kjenner Østmarka og formidler Østmarkas natur og dens betydning “slik at nærheten mellom natur og enkeltmenneskers liv blir synlig”. Eller som Sverre M. Fjelstad ville sagt det: Dette er om bok om mennesket i naturen. Jeg oppfordrer alle som ikke har skaffet seg boka til å kjøpe den, tilføyer Gunnarsdóttir.\nHele anmeldelsen kan leses i tidsskriftet eller på Naturens nettsider (betalingsmur). \n \n ",
                    "header": "– Morsomt og rørende",
                    "paragraphs": {
                        "p_1": {
                            "text": "– Det er både morsomt og rørende å lese Lindholms hyllest til boka vår og konstatere at han har forstått og formidlet våre intensjoner med boka, sier bokredaktør og ØV-leder Helga Gunnarsdóttir.",
                            "pdf_files": {}
                        },
                        "p_2": {
                            "text": "– Det vi ville, var nemlig å få fram mange stemmer som kjenner Østmarka og formidler Østmarkas natur og dens betydning “slik at nærheten mellom natur og enkeltmenneskers liv blir synlig”. Eller som Sverre M. Fjelstad ville sagt det: Dette er om bok om mennesket i naturen. Jeg oppfordrer alle som ikke har skaffet seg boka til å kjøpe den, tilføyer Gunnarsdóttir.",
                            "pdf_files": {}
                        },
                        "p_3": {
                            "text": "Hele anmeldelsen kan leses i tidsskriftet eller på <a href='https://www.idunn.no/natur/2017/03/ostmarka_hvaforno'>Naturens nettsider (betalingsmur)</a>.",
                            "pdf_files": {}
                        }
                    },
                    "lists": {}
                },
                "section_5": {
                    "image": {},
                    "text": "Ønsker du å kjøpe jubileumsboka? Jubileumsboka kan kjøpes på utvalgte salgssteder som du finner her.\nBoka kan også bestilles ved å fylle ut bestillingsskjemaet på Østmarkas Venners nettside.\nOrdinær pris for boken er kr. 390,-.\nMedlemmer får boken til 350,- ved bestilling på nett, og ved kjøp av boken på våre arrangementer.\n ",
                    "header": "Ønsker du å kjøpe jubileumsboka?",
                    "paragraphs": {
                        "p_1": {
                            "text": "Jubileumsboka kan kjøpes på utvalgte salgssteder som du finner <a href='https://www.ostmarkasvenner.no/hyllest-til-ostmarka-salgssteder'>her</a>.",
                            "pdf_files": {}
                        },
                        "p_2": {
                            "text": "Boka kan også bestilles ved å fylle ut bestillingsskjemaet på<a href='https://www.ostmarkasvenner.no/jubileu'>Østmarkas Venners nettside</a>.",
                            "pdf_files": {}
                        },
                        "p_3": {
                            "text": "Ordinær pris for boken er kr. 390,-.",
                            "pdf_files": {}
                        },
                        "p_4": {
                            "text": "Medlemmer får boken til 350,- ved bestilling på nett, og ved kjøp av boken på våre arrangementer.",
                            "pdf_files": {}
                        }
                    },
                    "lists": {}
                }
            },
            "attachments": {}
        }
    }
}