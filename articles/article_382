{
    "article": {
        "id": 382,
        "date": "2006-11-07",
        "article_url": "https://www.ostmarkasvenner.no/oestmarkas-venner-i-40-aars-tjeneste-for-oestmarka.5084505-256978.html",
        "header": "Østmarkas Venner i 40 års tjeneste for Østmarka!",
        "ingress": {
            "image": {},
            "text": "Den 8. november 1966 ble Østmarkas Venner stiftet på Rustadsaga. Til tross for meget dårlig vær møtte det hele 70 markavenner som sto tettpakket i stua. Første formann i foreningen ble Reidar Eriksen som etter møte uttalte til lokalavisa Gamle Aker Budstikke \"Bare en sterk opinion kan redde ØSTMARKA\".",
            "pdf_files": {}
        },
        "author": "Webmaster",
        "body": {
            "sections": {
                "section_1": {
                    "image": {},
                    "text": "Mange engasjerte østmarkavenner har gjennom de førti årene som har gått siden stiftelsen, bidratt for å sikre dette fantastisk fine natur- og friluftsområde til beste for hovedstadsområdets befolkning i de 7 kommunene rundt Østmarka. Men det har ikke skjedd uten kamp og stridigheter mot pågående utbyggere både innenfor og utenfor markagrensa. Vi har også opplevd at noen av de sterkeste angrepene mot marka kom nedenifra - ref. byggingen av Romeriksporten.\nMen vi har tydeligvis satt oss i respekt- og fått veldig hyggelig anerkjennelse for det. I begrunnelsen for tildelingen av \"Bymiljøprisen for Oslo for 2006\" fra Oslo kommune uttalte juryen blant annet: Østmarkas Venner har gjort en miljø- og samfunnsnyttig innsats som framstår som et flott eksempel for dagens og fremtidige generasjoner.\"\nDen største utfordringen for foreningen i tiden som kommer vil være å bidra til at Regjeringens varslede forslag om egen lov for Oslomarka blir en realitet og at den får et innhold som virkelig sikrer hele Marka. Våre over 3000 medlemmer vil fortsette den viktige \"vaktbikkjejobben\" som er nødvendig for å ta vare på Østmarka!\nDet blir jubileumsmiddag for inviterte på Rustadsaga onsdag 8. november. Æresmedlemmer, tidigere ledere, ordførere i Østmarka-kommunene og andre samarbeidspartnere og styret er invitert til en middag på samme tid og sted (som for 40 år siden) hvor stiftelsen av Østmarkas Venner skjedde.\nDet blir deretter arrangert åpent festmøte for medlemmer og andre med Sverre M. Fjelstad på Skullerudstua onsdag 15. november kl. 19.00 til 21.00. Det vil bli servert aperitiff med skogssopp og skogsdrikk. Leder Steinar Saghaug vil holde en velkomsthilsen. Sverre M. Fjelstad vil holde lysbildekåseri \"Mitt liv i villmarka\". Det vil bli markert at medlemstallet i ØV har passert 3000.",
                    "header": null,
                    "paragraphs": {
                        "p_1": {
                            "text": "Mange engasjerte østmarkavenner har gjennom de førti årene som har gått siden stiftelsen, bidratt for å sikre dette fantastisk fine natur- og friluftsområde til beste for hovedstadsområdets befolkning i de 7 kommunene rundt Østmarka. Men det har ikke skjedd uten kamp og stridigheter mot pågående utbyggere både innenfor og utenfor markagrensa. Vi har også opplevd at noen av de sterkeste angrepene mot marka kom nedenifra - ref. byggingen av Romeriksporten.",
                            "pdf_files": {}
                        },
                        "p_2": {
                            "text": "Men vi har tydeligvis satt oss i respekt- og fått veldig hyggelig anerkjennelse for det. I begrunnelsen for tildelingen av \"Bymiljøprisen for Oslo for 2006\" fra Oslo kommune uttalte juryen blant annet: Østmarkas Venner har gjort en miljø- og samfunnsnyttig innsats som framstår som et flott eksempel for dagens og fremtidige generasjoner.\"",
                            "pdf_files": {}
                        },
                        "p_3": {
                            "text": "Den største utfordringen for foreningen i tiden som kommer vil være å bidra til at Regjeringens varslede forslag om egen lov for Oslomarka blir en realitet og at den får et innhold som virkelig sikrer hele Marka. Våre over 3000 medlemmer vil fortsette den viktige \"vaktbikkjejobben\" som er nødvendig for å ta vare på Østmarka!",
                            "pdf_files": {}
                        },
                        "p_4": {
                            "text": "Det blir jubileumsmiddag for inviterte på Rustadsaga onsdag 8. november. Æresmedlemmer, tidigere ledere, ordførere i Østmarka-kommunene og andre samarbeidspartnere og styret er invitert til en middag på samme tid og sted (som for 40 år siden) hvor stiftelsen av Østmarkas Venner skjedde.",
                            "pdf_files": {}
                        },
                        "p_5": {
                            "text": "Det blir deretter arrangert åpent festmøte for medlemmer og andre med Sverre M. Fjelstad på Skullerudstua onsdag 15. november kl. 19.00 til 21.00. Det vil bli servert aperitiff med skogssopp og skogsdrikk. Leder Steinar Saghaug vil holde en velkomsthilsen. Sverre M. Fjelstad vil holde lysbildekåseri \"Mitt liv i villmarka\". Det vil bli markert at medlemstallet i ØV har passert 3000.",
                            "pdf_files": {}
                        }
                    }
                }
            },
            "attachments": {}
        },
        "new_slug": "ostmarkas-venner-i-40-aars-tjeneste-for-ostmarka"
    }
}