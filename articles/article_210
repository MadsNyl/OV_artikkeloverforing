{
    "article": {
        "id": 210,
        "date": "2014-12-10",
        "article_url": "https://www.ostmarkasvenner.no/stratos-har-funnet-troefler-i-oestmarka.5639928-256978.html",
        "header": "Stratos har funnet trøfler i Østmarka",
        "ingress": {
            "image": {
                "url": "https://www.ostmarkasvenner.no/getfile.php/2809351.2128.rbxbypwwsv/Tr%C3%B8fler-Stratos.jpg",
                "text": "Frank Alm Haugen. Parson Russel-terrieren Stratos er egentlig en jakthund, men nå er han blitt spesialist på å finne trøfler.",
                "path": "210_ingress.jpg"
            },
            "text": "Frank Alm Haugen ser mer enn de fleste når han går tur i skogen, fordi han er så flink til å bruke øynene. Nå har han fått seg en turkamerat som er flink til å bruke snuten, og da tok det ikke lang tid før de to fant trøfler for første gang. I Østmarka !",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {},
                    "text": "Frank Alm Haugen jobber profesjonelt med taksering av kunst og antikviteter, men på fritiden går han gjerne tur i Østmarka. Da Nytt fra Østmarka intervjuet ham i 2013 hadde han nettopp påvist at både storsalamander og småsalamander, som begge er rødlistede arter, har tilhold i Fjelstaddammen innenfor Skullerudstua i Oslo. Området rundt dammen er så artsrikt at det bærer tilnavnet «Oslos Amazonas» med rette.\nDa Alm Haugen i begynnelsen av november i år la turen forbi Fjelstaddammen igjen, denne gangen sammen med den 15 måneder gamle Parson Russel-terrieren Stratos, tok det ikke lang tid før en ny art ble oppdaget: Trøfler! Stratos har nemlig en luktesans utenom det vanlige, og nå er han blitt ekspert på å finne trøfler under fururøtter og langs stier i Østmarka.\n– Det begynte med at han fant mye døde spissmus mens han var valp, og dette roste jeg ham for. Det første virkelig interessante soppfunnet hans ble gjort i begynnelsen av juni i år, for da fant han flere vrangløpekuler (latinsk navn: Elaphomyces asperulus) i skogen like bak borettslaget på Bergkrystallen. Senere har han funnet vrangløpekuler også ute i skogen, og på en liten kolle midt i borettslaget, forteller Alm Haugen. \n ",
                    "header": null,
                    "paragraphs": {
                        "p_1": {
                            "text": "Frank Alm Haugen jobber profesjonelt med taksering av kunst og antikviteter, men på fritiden går han gjerne tur i Østmarka. Da Nytt fra Østmarka intervjuet ham i 2013 hadde han nettopp påvist at både storsalamander og småsalamander, som begge er rødlistede arter, har tilhold i Fjelstaddammen innenfor Skullerudstua i Oslo. Området rundt dammen er så artsrikt at det bærer tilnavnet «Oslos Amazonas» med rette.",
                            "pdf_files": {}
                        },
                        "p_2": {
                            "text": "Da Alm Haugen i begynnelsen av november i år la turen forbi Fjelstaddammen igjen, denne gangen sammen med den 15 måneder gamle Parson Russel-terrieren Stratos, tok det ikke lang tid før en ny art ble oppdaget: Trøfler! Stratos har nemlig en luktesans utenom det vanlige, og nå er han blitt ekspert på å finne trøfler under fururøtter og langs stier i Østmarka.",
                            "pdf_files": {}
                        },
                        "p_3": {
                            "text": "– Det begynte med at han fant mye døde spissmus mens han var valp, og dette roste jeg ham for. Det første virkelig interessante soppfunnet hans ble gjort i begynnelsen av juni i år, for da fant han flere vrangløpekuler (latinsk navn: Elaphomyces asperulus) i skogen like bak borettslaget på Bergkrystallen. Senere har han funnet vrangløpekuler også ute i skogen, og på en liten kolle midt i borettslaget, forteller Alm Haugen.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Trøfler i blåstien Det nye trøffel-funnet i begynnelsen av november ble gjort langs blåstien som går sørover fra Fjelstadbakken i retning mot Skullerudåsen.\n ",
                    "header": "Trøfler i blåstien",
                    "paragraphs": {
                        "p_1": {
                            "text": "Det nye trøffel-funnet i begynnelsen av november ble gjort langs blåstien som går sørover fra Fjelstadbakken i retning mot Skullerudåsen.",
                            "pdf_files": {}
                        }
                    },
                    "lists": {}
                },
                "section_3": {
                    "image": {
                        "url": "https://www.ostmarkasvenner.no/getfile.php/2809355.2128.xvsavututt/1024x768/Tr%C3%B8fler.jpg",
                        "text": "Dagens fangst: Det tok ikke Stratos lang tid å finne disse trøflene i Østmarka. Foto: Frank Alm Haugen",
                        "image_path": "210_section3.jpg"
                    },
                    "text": "Dagens fangst: Det tok ikke Stratos lang tid å finne disse trøflene i Østmarka. Foto: Frank Alm Haugen– Da Stratos hadde funnet den første trøffelen, tok det ikke lang tid før han fant flere. Noen dager senere fant han trøfler på fire nye steder i løpet av en tur på et par timer, og en av dem var ganske stor og liknet på en potet. Alle sammen har tilknytning til fururøtter. Han har til og med funnet trøfler midt i blåstien, der folk har gått i uminnelige tider, forteller Alm Haugen.\n ",
                    "header": null,
                    "paragraphs": {
                        "p_1": {
                            "text": "– Da Stratos hadde funnet den første trøffelen, tok det ikke lang tid før han fant flere. Noen dager senere fant han trøfler på fire nye steder i løpet av en tur på et par timer, og en av dem var ganske stor og liknet på en potet. Alle sammen har tilknytning til fururøtter. Han har til og med funnet trøfler midt i blåstien, der folk har gått i uminnelige tider, forteller Alm Haugen.",
                            "pdf_files": {}
                        }
                    },
                    "lists": {}
                },
                "section_4": {
                    "image": {},
                    "text": "Nyttig å bli spist Det er litt spesielt at Stratos er så flink til å finne sopp, for Parson Russel-terrieren er i utgangspunktet en drivende og støtende jakthund som er mest kjent for å jakte på rev i huler. Forklaringen er at duften av trøfler er helt uimotståelig for noen pattedyr, som gjerne graver dem opp og spiser dem. Sporene passerer uskadd gjennom fordøyelsessystemet og kommer ut igjen i andre enden. På denne måten oppnår soppen å bli spredd over store avstander: Trøflene har rett og slett nytte av å bli spist.\nFrank Alm Haugen har ikke rukket å artsbestemme Østmarka-trøflene ennå, fordi det er en vitenskap som krever tilgang på spesiell faglitteratur. Derfor har han heller ikke forsøkt å smake på dem, for man skal jo være veldig forsiktig med sopp som ikke er nøyaktig artsbestemt. Men luktet på dem, det har han gjort.\n– Noen av dem lukter omtrent som nesle, men når de blir modne eller overmodne utvikler de en spennende og rik lukt som minner litt om gås eller kalkun. De lukter rett og slett fantastisk, forteller han.\n ",
                    "header": "Nyttig å bli spist",
                    "paragraphs": {
                        "p_1": {
                            "text": "Det er litt spesielt at Stratos er så flink til å finne sopp, for Parson Russel-terrieren er i utgangspunktet en drivende og støtende jakthund som er mest kjent for å jakte på rev i huler. Forklaringen er at duften av trøfler er helt uimotståelig for noen pattedyr, som gjerne graver dem opp og spiser dem. Sporene passerer uskadd gjennom fordøyelsessystemet og kommer ut igjen i andre enden. På denne måten oppnår soppen å bli spredd over store avstander: Trøflene har rett og slett nytte av å bli spist.",
                            "pdf_files": {}
                        },
                        "p_2": {
                            "text": "Frank Alm Haugen har ikke rukket å artsbestemme Østmarka-trøflene ennå, fordi det er en vitenskap som krever tilgang på spesiell faglitteratur. Derfor har han heller ikke forsøkt å smake på dem, for man skal jo være veldig forsiktig med sopp som ikke er nøyaktig artsbestemt. Men luktet på dem, det har han gjort.",
                            "pdf_files": {}
                        },
                        "p_3": {
                            "text": "– Noen av dem lukter omtrent som nesle, men når de blir modne eller overmodne utvikler de en spennende og rik lukt som minner litt om gås eller kalkun. De lukter rett og slett fantastisk, forteller han.",
                            "pdf_files": {}
                        }
                    },
                    "lists": {}
                },
                "section_5": {
                    "image": {},
                    "text": "Tid gir opplevelser For Frank Alm Haugen er trøffel-funnet nok et bevis på at du opplever mer hvis du tar deg god tid. – Jeg ser mange hundeeiere som har det veldig travelt når de er på tur i skogen. Enten skal de rekke et eller annet, eller så er de ute for å trene. Men hvis de isteden tar det litt mer med ro og lar hunden bruke litt tid på å få snuse her og der, kan de kanskje andre oppleve andre spennende ting isteden, sier han.\n– Dessuten sier dette funnet noe om hvor lite vi egentlig vet om den naturen som omgir oss, og at vi bør ta godt vare på den. Stratos har altså funnet trøfler midt i stien, og da forstår vi jo med en gang at eventuelle sjeldne trøfler lett blir borte hvis stien blir utsatt for sterk slitasje under for eksempel et sykkelritt. Dessuten er dette en påminnelse til de som driver med kartlegging av naturmangfold. Det er ikke nok å sjekke mangfoldet over bakken, dere må også sjekke det som er nede i jorda! sier Alm Haugen.\n \n ",
                    "header": "Tid gir opplevelser",
                    "paragraphs": {
                        "p_1": {
                            "text": "For Frank Alm Haugen er trøffel-funnet nok et bevis på at du opplever mer hvis du tar deg god tid. – Jeg ser mange hundeeiere som har det veldig travelt når de er på tur i skogen. Enten skal de rekke et eller annet, eller så er de ute for å trene. Men hvis de isteden tar det litt mer med ro og lar hunden bruke litt tid på å få snuse her og der, kan de kanskje andre oppleve andre spennende ting isteden, sier han.",
                            "pdf_files": {}
                        },
                        "p_2": {
                            "text": "– Dessuten sier dette funnet noe om hvor lite vi egentlig vet om den naturen som omgir oss, og at vi bør ta godt vare på den. Stratos har altså funnet trøfler midt i stien, og da forstår vi jo med en gang at eventuelle sjeldne trøfler lett blir borte hvis stien blir utsatt for sterk slitasje under for eksempel et sykkelritt. Dessuten er dette en påminnelse til de som driver med kartlegging av naturmangfold. Det er ikke nok å sjekke mangfoldet over bakken, dere må også sjekke det som er nede i jorda! sier Alm Haugen.",
                            "pdf_files": {}
                        }
                    },
                    "lists": {}
                },
                "section_6": {
                    "image": {},
                    "text": "Fakta om sekksporesopper Både løpekuler og trøfler er underjordiske sekksporesopper. Trøflene hører hjemme i ordenen Tuberales, med om lag 140 arter fordelt på ca. 30 slekter. Slekten Tuber kalles ekte trøfler. De mest verdifulle gourmet-trøflene vokser lenger sør i Europa, mens i Norge er det tidligere funnet blant annet rødbrun trøffel (T. rufum), stanktrøffel (T. foetidum) og bittertrøffel (T. maculatum).\nLøpekulene (også kalt buflog) er en gruppe underjordiske sekksporesopper med slektsnavnet Elaphomyces, og de regnes ofte blant de uekte trøflene. Det er kjent åtte arter i Norge. I gamle dager ble de brukt til å stimulere brunsten hos husdyr, og derfor fikk de folkelige navn som «brunstkuler».\n ",
                    "header": "Fakta om sekksporesopper",
                    "paragraphs": {
                        "p_1": {
                            "text": "Både løpekuler og trøfler er underjordiske sekksporesopper. Trøflene hører hjemme i ordenen Tuberales, med om lag 140 arter fordelt på ca. 30 slekter. SlektenTuberkalles ekte trøfler. De mest verdifulle gourmet-trøflene vokser lenger sør i Europa, mens i Norge er det tidligere funnet blant annet rødbrun trøffel(T. rufum), stanktrøffel(T. foetidum) og bittertrøffel(T. maculatum).",
                            "pdf_files": {}
                        },
                        "p_2": {
                            "text": "Løpekulene (også kalt buflog) er en gruppe underjordiske sekksporesopper med slektsnavnet Elaphomyces, og de regnes ofte blant de uekte trøflene. Det er kjent åtte arter i Norge.I gamle dager ble de brukt til å stimulere brunsten hos husdyr, og derfor fikk de folkelige navn som «brunstkuler».",
                            "pdf_files": {}
                        }
                    },
                    "lists": {}
                }
            },
            "attachments": {}
        },
        "new_slug": "stratos-har-funnet-trofler-i-ostmarka"
    }
}