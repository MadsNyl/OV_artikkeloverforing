{
    "article": {
        "id": 389,
        "date": "2006-05-18",
        "article_url": "https://www.ostmarkasvenner.no/oestmarkas-venner-1966-2006.5085150-256978.html",
        "header": "Østmarkas Venner 1966-2006",
        "ingress": {
            "image": {},
            "text": "Østmarkas Venner kan i år feire sitt 40-årsjubileum, noe som vi i styret ikke har tenkt å la gå upåaktet hen. Som en (tross alt) fortsatt ung og dynamisk forening, har vi lenge diskutert hvordan jubileet skal feires. Stiftelsesmøtet var på Rustadsaga den 8. november 1966. Vårt nye æresmedlem, Finn Jensen, var selv tilstede på stiftelsesmøtet denne novemberkvelden for 40 år siden og er fortsatt aktivt styremedlem!",
            "pdf_files": {}
        },
        "author": "Webmaster",
        "body": {
            "sections": {
                "section_1": {
                    "image": {},
                    "text": "Av erfaring vet vi at fellesturer i Østmarka er ekstra populære, og hva er vel bedre enn å invitere til nok en tur langs flyktningeruta gjennom Østmarka med Lise Henriksen? Og denne gangen lover hun bedre vær enn under fjorårets fuktige opplevelse! Lise har også tilbudt seg å lede en ?kulturminnetur? fra Østmarkssetra til Mariholtet utpå høsten, nærmere bestemt den 7. oktober. Kanskje finner vi også noe sopp?\nTil selve dagen den 8. november har vi, som det seg hør og bør, igjen bestilt lokale på Rustadsaga for å invitere tidligere ledere, æresmedlemmer, politikere, ordførere i markakommunene, miljøvernministeren, Friluftsetaten i Oslo kommune, våre søsterorganisasjoner og bestyrerne på markastuene m.fl. til en festmiddag. Alt i alt håper vi å få nærmere 50 personer til bords.\nFor å gjøre litt stas på våre trofaste medlemmer, vil vi uka etter, den 15. november, også arrangere et jubileumsmøte på Skullerudstua. Programmet er enda ikke helt fastlagt, men det er klart at vi må slå litt på stortromma her også! ",
                    "header": null,
                    "paragraphs": {
                        "p_1": {
                            "text": "Av erfaring vet vi at fellesturer i Østmarka er ekstra populære, og hva er vel bedre enn å invitere til nok en tur langs flyktningeruta gjennom Østmarka med Lise Henriksen? Og denne gangen lover hun bedre vær enn under fjorårets fuktige opplevelse! Lise har også tilbudt seg å lede en ?kulturminnetur? fra Østmarkssetra til Mariholtet utpå høsten, nærmere bestemt den 7. oktober. Kanskje finner vi også noe sopp?",
                            "pdf_files": {}
                        },
                        "p_2": {
                            "text": "Til selve dagen den 8. november har vi, som det seg hør og bør, igjen bestilt lokale på Rustadsaga for å invitere tidligere ledere, æresmedlemmer, politikere, ordførere i markakommunene, miljøvernministeren, Friluftsetaten i Oslo kommune, våre søsterorganisasjoner og bestyrerne på markastuene m.fl. til en festmiddag. Alt i alt håper vi å få nærmere 50 personer til bords.",
                            "pdf_files": {}
                        },
                        "p_3": {
                            "text": "For å gjøre litt stas på våre trofaste medlemmer, vil vi uka etter, den 15. november, også arrangere et jubileumsmøte på Skullerudstua. Programmet er enda ikke helt fastlagt, men det er klart at vi må slå litt på stortromma her også!",
                            "pdf_files": {}
                        }
                    }
                }
            },
            "attachments": {}
        }
    }
}