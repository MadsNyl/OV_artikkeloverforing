{
    "article": {
        "id": 48,
        "date": "2021-05-20",
        "article_url": "https://www.ostmarkasvenner.no/ikke-forstyrr-storlommen-i-lutvann-i-hekketida.6388627-256978.html",
        "header": "Ikke forstyrr storlommen i Lutvann i hekketida",
        "ingress": {
            "image": {
                "url": "https://www.ostmarkasvenner.no/getfile.php/4854520.2128.iwamiki7bamzkz/Storlom.png",
                "text": "Storlommen er vakker og sårbar for forstyrrelser i hekketiden. Foto: Jørn Areklett Omre.",
                "path": "48_ingress.jpg"
            },
            "text": "Storlom er en art som er meget sårbar for forstyrrelser under hekketiden. Bymiljøetaten i Oslo har, på anmodning fra Østmarkas Venner, innført ferdselsforbud ved en holme i Lutvann fordi storlommen nå hekker der. ",
            "pdf_files": {}
        },
        "author": "Av: Helga Gunnarsdòttir.",
        "body": {
            "sections": {
                "section_1": {
                    "image": {},
                    "text": "Et storlompar har hatt tilhold i Lutvann i en årrekke, men har ikke fått fram avkom på mange år. En liten holme rett nord for Sydholmen har vært foretrukket som hekkeplass, men med ferdsel i området (kano og camping) skremmes den lett og forlater hekkeplassen.\nØstmarkas Venner har anmodet Bymiljøetaten om å sikre den lille øya ved hjelp av midlertidige skilt som forbyr opphold på den lille holmen mens storlommen ligger på reiret. Området ligger i Hauktjern friluftslivsområde, hvor formålet blant annet er å bevare de naturopplevelsesverdier som gjør at området har særskilte kvaliteter for friluftslivet. Storlommens tilstedeværelse er til stor berikelse for friluftslivet i og rundt Lutvann.\nBymiljøetaten reagerte raskt og har innført ferdselsforbud ved øya med virkning fra 14. mai, inkludert en sikringssone på 50 meter, med hjemmel i verneforskriften for Hauktjern friluftslivsområde. Det er satt opp skilt som informerer om dette på øya, samt på land i nordenden av Lutvann. Bymiljøetaten håper at det dermed vil ligge bedre til rette for at hekkingen kan bli vellykket!\n ",
                    "header": null,
                    "paragraphs": {
                        "p_1": {
                            "text": "Et storlompar har hatt tilhold i Lutvann i en årrekke, men har ikke fått fram avkom på mange år. En liten holme rett nord for Sydholmen har vært foretrukket som hekkeplass, men med ferdsel i området (kano og camping) skremmes den lett og forlater hekkeplassen.",
                            "pdf_files": {}
                        },
                        "p_2": {
                            "text": "Østmarkas Venner har anmodet Bymiljøetaten om å sikre den lille øya ved hjelp av midlertidige skilt som forbyr opphold på den lille holmen mens storlommen ligger på reiret. Området ligger i Hauktjern friluftslivsområde, hvor formålet blant annet er å bevare de naturopplevelsesverdier som gjør at området har særskilte kvaliteter for friluftslivet. Storlommens tilstedeværelse er til stor berikelse for friluftslivet i og rundt Lutvann.",
                            "pdf_files": {}
                        },
                        "p_3": {
                            "text": "Bymiljøetaten reagerte raskt og har innført ferdselsforbud ved øya med virkning fra 14. mai, inkludert en sikringssone på 50 meter, med hjemmel i verneforskriften for Hauktjern friluftslivsområde. Det er satt opp skilt som informerer om dette på øya, samt på land i nordenden av Lutvann. Bymiljøetaten håper at det dermed vil ligge bedre til rette for at hekkingen kan bli vellykket!",
                            "pdf_files": {}
                        }
                    },
                    "lists": {}
                }
            },
            "attachments": {}
        }
    }
}