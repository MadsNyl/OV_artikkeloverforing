{
    "article": {
        "id": 138,
        "date": "2016-11-18",
        "article_url": "https://www.ostmarkasvenner.no/-en-oppegaaende-og-viril-femtiaaring.5928628-256978.html",
        "header": "– En oppegående og viril femtiåring!",
        "ingress": {
            "image": {
                "url": "https://www.ostmarkasvenner.no/getfile.php/3677715.2128.rywfsdqcdv/Jubileumsfest+-+B%C3%B8ler+kirke.jpg",
                "text": "ØVs leder Johan Ellingsen innledet jubileumsfesten med å holde tale for ca. 300 fremmøtte i en nær fullsatt Bøler kirke. Foto: Steinar Saghaug.",
                "path": "138_ingress.jpg"
            },
            "text": "– Jeg er imponert over Østmarkas Venner, som alltid er konstruktive og løsningsorienterte. Dette er en oppegående og viril femtiåring! sa byrådssekretær Daniel Rees i sin hilsningstale under ØVs femtiårs bursdagsfest i Bøler kirke. ",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {},
                    "text": "ØVs leder Johan Ellingsen innledet bursdagsfesten i Bøler kirke 8. november med å fortelle kort om organisasjonens historie siden etableringen i 1966. Etter krigen var det stor tilflytting til hovedstaden og boliger, og industri krøp nærmere og nærmere Østmarka. Frykten for å miste viktige friluftslivsområder og introduksjonen av flatehogst med store skogsmaskiner gjorde at mange var bekymret for Østmarkas framtid.\n– Det var faktisk planene om storstilt utbygging på Skullerud, og på innsida av det som er dagens markagrense, som var dråpen som gjorde at det rant over for alle dem som gikk sammen for 50 år siden og stiftet Østmarkas Venner på Rustadsaga denne novemberdagen i 1966, fortalte Ellingsen.\nFra en sped begynnelse økte medlemstallet raskt til rundt 1500 personer utover 1970- og 80-tallet. Ved årtusenskiftet hadde ØV drøyt 2000 medlemmer, og i dag har vi ca. 4100 medlemmer. \n ",
                    "header": null,
                    "paragraphs": {
                        "p_1": {
                            "text": "ØVs leder Johan Ellingsen innledet bursdagsfesten i Bøler kirke 8. november med å fortelle kort om organisasjonens historie siden etableringen i 1966. Etter krigen var det stor tilflytting til hovedstaden og boliger, og industri krøp nærmere og nærmere Østmarka. Frykten for å miste viktige friluftslivsområder og introduksjonen av flatehogst med store skogsmaskiner gjorde at mange var bekymret for Østmarkas framtid.",
                            "pdf_files": {}
                        },
                        "p_2": {
                            "text": "– Det var faktisk planene om storstilt utbygging på Skullerud, og på innsida av det som er dagens markagrense, som var dråpen som gjorde at det rant over for alle dem som gikk sammen for 50 år siden og stiftet Østmarkas Venner på Rustadsaga denne novemberdagen i 1966, fortalte Ellingsen.",
                            "pdf_files": {}
                        },
                        "p_3": {
                            "text": "Fra en sped begynnelse økte medlemstallet raskt til rundt 1500 personer utover 1970- og 80-tallet. Ved årtusenskiftet hadde ØV drøyt 2000 medlemmer, og i dag har vi ca. 4100 medlemmer.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Historiske milepæler – Vi kan være stolte av det vi har fått til – det er mye takket være oss og vår innsats at vi har Østmarka slik den er i dag. Og jeg er bombesikker på at ettertida vil være oss evig takknemlig, sa Ellingsen – før han kort ramset opp viktige milepæler i historien vår:\n\nFikk fastsatt en byggegrense som hindret videre utbygging mot øst og bl.a. hindret nedbygging av Skullerudhavna\nVi tapte kampen om ei kraftlinje gjennom Østmarka fra nord til sør, men unngikk ytterligere veibygging og fikk en mest mulig skånsom trase for kraftlinja\nOpprettelsen av Østmarka og Ramstadslottet naturreservater\nFikk stoppet lekkasjene fra Lutvann og Puttjernene til Romeriksporten – da ØV ble internasjonal kjendis\nMarkaloven vedtatt og med den muligheter for vern av eventyrskoger.\n\nI tillegg til de historiske seirene, har også jubileumsåret vært svært begivenhetsrikt. Det kan du lese mer om i lederartikkelen på side 2 i dette bladet: Der beskriver Ellingsen alle de små og store seirene ØV har opplevd i 2016.\n ",
                    "header": "Historiske milepæler",
                    "paragraphs": {
                        "p_1": {
                            "text": "– Vi kan være stolte av det vi har fått til – det er mye takket være oss og vår innsats at vi har Østmarka slik den er i dag. Og jeg er bombesikker på at ettertida vil være oss evig takknemlig, sa Ellingsen – før han kort ramset opp viktige milepæler i historien vår:",
                            "pdf_files": {}
                        },
                        "p_2": {
                            "text": "I tillegg til de historiske seirene, har også jubileumsåret vært svært begivenhetsrikt. Det kan du lese mer om i lederartikkelen på side 2 i dette bladet: Der beskriver Ellingsen alle de små og store seirene ØV har opplevd i 2016.",
                            "pdf_files": {}
                        }
                    },
                    "lists": {
                        "list_1": {
                            "text": "Fikk fastsatt en byggegrense som hindret videre utbygging mot øst og bl.a. hindret nedbygging av Skullerudhavna",
                            "pdf_files": {}
                        },
                        "list_2": {
                            "text": "Vi tapte kampen om ei kraftlinje gjennom Østmarka fra nord til sør, men unngikk ytterligere veibygging og fikk en mest mulig skånsom trase for kraftlinja",
                            "pdf_files": {}
                        },
                        "list_3": {
                            "text": "Opprettelsen av Østmarka og Ramstadslottet naturreservater",
                            "pdf_files": {}
                        },
                        "list_4": {
                            "text": "Fikk stoppet lekkasjene fra Lutvann og Puttjernene til Romeriksporten – da ØV ble internasjonal kjendis",
                            "pdf_files": {}
                        },
                        "list_5": {
                            "text": "Markaloven vedtatt og med den muligheter for vern av eventyrskoger.",
                            "pdf_files": {}
                        }
                    }
                },
                "section_3": {
                    "image": {},
                    "text": "Et begivenhetsrikt år Jubileumsåret har vært både begivenhetsrikt og hektisk, med nærmere 40 ulike arrangementer som spenner mellom alt fra turer til kunst og kultur. Fellesnevneren for alle arrangementene er det enkle friluftsliv og naturopplevelse.\n– I jubileumsåret har vi lagt vekt på at flere skulle bli kjent med Østmarka. Vi har blant annet hatt den ambulerende fotoutstillingen på bibliotekene og alle de guidede turene rundt hele Østmarka. Tusen takk til alle som har deltatt og alle som har bidratt! Men den største takken går til Ingunn Lian Nylund som har vært prosjektleder for jubileet, tilføyde Ellingsen – og overrakte en flott kurv med syltetøy og andre godsaker fra Askim frukt- og bærpresseri.\n ",
                    "header": "Et begivenhetsrikt år",
                    "paragraphs": {
                        "p_1": {
                            "text": "Jubileumsåret har vært både begivenhetsrikt og hektisk, med nærmere 40 ulike arrangementer som spenner mellom alt fra turer til kunst og kultur. Fellesnevneren for alle arrangementene er det enkle friluftsliv og naturopplevelse.",
                            "pdf_files": {}
                        },
                        "p_2": {
                            "text": "– I jubileumsåret har vi lagt vekt på at flere skulle bli kjent med Østmarka. Vi har blant annet hatt den ambulerende fotoutstillingen på bibliotekene og alle de guidede turene rundt hele Østmarka. Tusen takk til alle som har deltatt og alle som har bidratt! Men den største takken går til Ingunn Lian Nylund som har vært prosjektleder for jubileet, tilføyde Ellingsen – og overrakte en flott kurv med syltetøy og andre godsaker fra Askim frukt- og bærpresseri.",
                            "pdf_files": {}
                        }
                    },
                    "lists": {}
                },
                "section_4": {
                    "image": {
                        "url": "https://www.ostmarkasvenner.no/getfile.php/3677716.2128.aeburrurcf/1024x768/Jubileumsfest+-+Ketil+Bj%C3%B8rnstad.jpg",
                        "text": "Musikeren Ketil Bjørnstad fremførte blant annet sin egen Østmarkasuite. Foto: Steinar Saghaug.",
                        "image_path": "138_section4.jpg"
                    },
                    "text": "Musikeren Ketil Bjørnstad fremførte blant annet sin egen Østmarkasuite. Foto: Steinar Saghaug.Jubileumsarrangementet i Bøler kirke ble avsluttet med konsert av musikeren Ketil Bjørnstad. Inspirasjon fra naturen er et av de viktigste elementene i hans musikk, og Bjørnstads fremføring av den egenkomponerte «Østmarkasuite» fikk mange av tilhørerne til å se bilder av Østmarka for sitt indre øye – eller gjenoppleve stemninger fra skogen. Etter fremføringen av Østmarkasuite og et utdrag fra albumet Remembrance, som kom i 2010, ville applausen knapt noen ende ta. \n ",
                    "header": null,
                    "paragraphs": {
                        "p_1": {
                            "text": "Jubileumsarrangementet i Bøler kirke ble avsluttet med konsert av musikeren Ketil Bjørnstad. Inspirasjon fra naturen er et av de viktigste elementene i hans musikk, og Bjørnstads fremføring av den egenkomponerte «Østmarkasuite» fikk mange av tilhørerne til å se bilder av Østmarka for sitt indre øye – eller gjenoppleve stemninger fra skogen. Etter fremføringen av Østmarkasuite og et utdrag fra albumet Remembrance, som kom i 2010, ville applausen knapt noen ende ta.",
                            "pdf_files": {}
                        }
                    },
                    "lists": {}
                },
                "section_5": {
                    "image": {},
                    "text": "Mange og gode venner Det var kanskje ikke bare ØVs egen innsats som gjorde at Daniel Rees, som er byrådssekretær for miljø og samferdsel i Oslo fra Miljøpartiet De Grønne, karakteriserte organisasjonen som «oppegående og viril». For sannelig har organisasjonen også mange og gode venner.\n ",
                    "header": "Mange og gode venner",
                    "paragraphs": {
                        "p_1": {
                            "text": "Det var kanskje ikke bare ØVs egen innsats som gjorde at Daniel Rees, som er byrådssekretær for miljø og samferdsel i Oslo fra Miljøpartiet De Grønne, karakteriserte organisasjonen som «oppegående og viril». For sannelig har organisasjonen også mange og gode venner.",
                            "pdf_files": {}
                        }
                    },
                    "lists": {}
                },
                "section_6": {
                    "image": {
                        "url": "https://www.ostmarkasvenner.no/getfile.php/3677718.2128.xtrwffueub/1024x768/Jubileumsfest+-+Gjermund+og+Sverre.jpg",
                        "text": "Gjermund Andersen, styreleder i Naturvernforbundet Oslo og Akershus, overrakte et æresdiplom til Sverre M. Fjelstad på vegne av sin egen organisasjon og Sabima, WWF, Lillomarkas Venner og Østmarkas Venner. Foto: Steinar Saghaug.",
                        "image_path": "138_section6.jpg"
                    },
                    "text": "Gjermund Andersen, styreleder i Naturvernforbundet Oslo og Akershus, overrakte et æresdiplom til Sverre M. Fjelstad på vegne av sin egen organisasjon og Sabima, WWF, Lillomarkas Venner og Østmarkas Venner. Foto: Steinar Saghaug.– Jubileumsarrangementet gir oss grunn til å se lyst på framtida. Vi har jo alltid hatt Sverre M. Fjelstad på vår side, og han er intet mindre enn et ikon for oss som er opptatt av naturvern og det enkle friluftslivet. Men i kveld har vi dokumentert at Østmarka også har mange andre støttespillere, og at det kommer yngre stemmer som mer enn gjerne vil løfte arven etter Sverre. De som vil spise biter av Østmarka, og asfaltere og kommersialisere istedenfor å bevare denne viktige ressursen for befolkningen i Oslo-området, bør tenke seg nøye om før de utfordrer oss og vennene våre, sa en oppglødd Ellingsen etter arrangementet. \n ",
                    "header": null,
                    "paragraphs": {
                        "p_1": {
                            "text": "– Jubileumsarrangementet gir oss grunn til å se lyst på framtida. Vi har jo alltid hatt Sverre M. Fjelstad på vår side, og han er intet mindre enn et ikon for oss som er opptatt av naturvern og det enkle friluftslivet. Men i kveld har vi dokumentert at Østmarka også har mange andre støttespillere, og at det kommer yngre stemmer som mer enn gjerne vil løfte arven etter Sverre. De som vil spise biter av Østmarka, og asfaltere og kommersialisere istedenfor å bevare denne viktige ressursen for befolkningen i Oslo-området, bør tenke seg nøye om før de utfordrer oss og vennene våre, sa en oppglødd Ellingsen etter arrangementet.",
                            "pdf_files": {}
                        }
                    },
                    "lists": {}
                }
            },
            "attachments": {}
        }
    }
}