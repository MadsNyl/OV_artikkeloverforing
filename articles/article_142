{
    "article": {
        "id": 142,
        "date": "2016-10-28",
        "article_url": "https://www.ostmarkasvenner.no/sarabraaten-har-faatt-sin-egen-bok.5921894-256978.html",
        "header": "Sarabråten har fått sin egen bok",
        "ingress": {
            "image": {
                "url": "https://www.ostmarkasvenner.no/getfile.php/3659116.2128.twdwbaawwu/Even+Saugstad+-+boklansering.jpg",
                "text": "Even Saugstad med den nye boka foran ruinene etter den berømte dragestilvillaen på Sarabråten. Foto: Bjarne Røsjø.",
                "path": "142_ingress.jpg"
            },
            "text": "Sarabråten, som nå er noen ruiner på en lysning i skogen, var fra midt på 1800-tallet et vakkert gods og et mye brukt utfartssted. Østmarka-forfatteren Even Saugstad forteller historien i sin nye bok om «Godset i skogen».",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {},
                    "text": "– Hvis Se og Hør hadde eksistert for 150 år siden, hadde de sikkert ligget mye i buskene rundt Sarabråten og fotografert gjestene. Her var de nemlig på besøk, veldig mange av datidens «kjendiser» og de som betydde noe i Norge, sa Even Saugstad da han onsdag lanserte sin nye bok med tittelen «Sarabråten – godset i skogen».\nEven Saugstad har tidligere utgitt den meget populære boka «Østmarka fra A til Å». Boka om Sarabråten har han på sett og vis gått svanger med helt siden 1975, da han var på tur rundt Nøklevann med klasse 9b fra Skøyenåsen skole. Turlederen var ingen ringere enn Cathrine Senje, gift med Sigurd Senje som året før hadde gitt ut en av de første bøkene om Østmarka.\n– Vi femtenåringene visste vel neppe hvor heldige vi var som fikk en så enestående guide på rundturen, skriver Saugstad i forordet. To år senere skrev han særoppgave om Sarabråten, og 39 år senere er det altså blitt en hel bok.\n ",
                    "header": null,
                    "paragraphs": {
                        "p_1": {
                            "text": "– Hvis Se og Hør hadde eksistert for 150 år siden, hadde de sikkert ligget mye i buskene rundt Sarabråten og fotografert gjestene. Her var de nemlig på besøk, veldig mange av datidens «kjendiser» og de som betydde noe i Norge, sa Even Saugstad da han onsdag lanserte sin nye bok med tittelen «Sarabråten – godset i skogen».",
                            "pdf_files": {}
                        },
                        "p_2": {
                            "text": "Even Saugstad har tidligere utgitt den meget populære boka «Østmarka fra A til Å». Boka om Sarabråten har han på sett og vis gått svanger med helt siden 1975, da han var på tur rundt Nøklevann med klasse 9b fra Skøyenåsen skole. Turlederen var ingen ringere enn Cathrine Senje, gift med Sigurd Senje som året før hadde gitt ut en av de første bøkene om Østmarka.",
                            "pdf_files": {}
                        },
                        "p_3": {
                            "text": "– Vi femtenåringene visste vel neppe hvor heldige vi var som fikk en så enestående guide på rundturen, skriver Saugstad i forordet. To år senere skrev han særoppgave om Sarabråten, og 39 år senere er det altså blitt en hel bok.",
                            "pdf_files": {}
                        }
                    },
                    "lists": {}
                },
                "section_2": {
                    "image": {},
                    "text": "Kongelige og kulturelle gjester Sarabråten er stedet hvor den meget velstående og innflytelsesrike forretningsmannen Thomas J. Heftye inviterte kongelige, forretningsfolk og kunstnere for 150 år siden. Even Saugstad har besøkt Heftyes oldebarn, Christine Cappelen Heftye, og fått tilgang til både fotoalbum og gjestebøker fra den gang da.\n ",
                    "header": "Kongelige og kulturelle gjester",
                    "paragraphs": {
                        "p_1": {
                            "text": "Sarabråten er stedet hvor den meget velstående og innflytelsesrike forretningsmannen Thomas J. Heftye inviterte kongelige, forretningsfolk og kunstnere for 150 år siden. Even Saugstad har besøkt Heftyes oldebarn, Christine Cappelen Heftye, og fått tilgang til både fotoalbum og gjestebøker fra den gang da.",
                            "pdf_files": {}
                        }
                    },
                    "lists": {}
                },
                "section_3": {
                    "image": {
                        "url": "https://www.ostmarkasvenner.no/getfile.php/3659117.2128.rucpcfxvvx/1024x768/Sarabra%CC%8Aten1903-Thomas+T+og+s%C3%B8nnen+Henrik.jpg",
                        "text": "Den store dragestilvillaen Thomas Heftye jr. fikk bygget i 1897. Bildet er fra 1903 og her står Thomas Thomassen Heftye sammen med sønnen Henrik. Foto: Heftye-familiens album / Sarabråtens venner.",
                        "image_path": "142_section3.jpg"
                    },
                    "text": "Den store dragestilvillaen Thomas Heftye jr. fikk bygget i 1897. Bildet er fra 1903 og her står Thomas Thomassen Heftye sammen med sønnen Henrik. Foto: Heftye-familiens album / Sarabråtens venner.Gjestebøkene avslører blant annet at kronprins Carl, den senere kong Carl XV av Sverige-Norge, var blant de kongelige som besøkte Heftye på Sarabråten flere ganger. Blant gjestene finner vi også folk som Aasmund Olavsson Vinje, eventyrsamleren Jørgen Moe, botanikeren Axel Blytt, maleren Hans Gude, fiolinisten Ole Bull, forfatteren Henrik Ibsen – bare for å nevne noen.\nI dag er Sarabråten som nevnt bare noen ruiner på en lysning i skogen, på en høyde med strålende utsikt over Nøklevann. Mange Marka-vandrere har sikkert undret seg over ruinene på begge sider av skogsveien på østsiden av Nøklevann, et par kilometer fra parkeringsplassen ved Østmarksetra. Men nå er det ingen grunn til å undre seg lenger, for Saugstad forteller i boka både om Sarabråten, gjestene, hopprennene, kjendisene, hjulbåten Sara, speiderbautaen, Milorg-bautaen, Heftye-familien og de mange sliterne som holdt til på de små plassene rundt Nøklevann på 1800-tallet.\n ",
                    "header": null,
                    "paragraphs": {
                        "p_1": {
                            "text": "Gjestebøkene avslører blant annet at kronprins Carl, den senere kong Carl XV av Sverige-Norge, var blant de kongelige som besøkte Heftye på Sarabråten flere ganger. Blant gjestene finner vi også folk som Aasmund Olavsson Vinje, eventyrsamleren Jørgen Moe, botanikeren Axel Blytt, maleren Hans Gude, fiolinisten Ole Bull, forfatteren Henrik Ibsen – bare for å nevne noen.",
                            "pdf_files": {}
                        },
                        "p_2": {
                            "text": "I dag er Sarabråten som nevnt bare noen ruiner på en lysning i skogen, på en høyde med strålende utsikt over Nøklevann. Mange Marka-vandrere har sikkert undret seg over ruinene på begge sider av skogsveien på østsiden av Nøklevann, et par kilometer fra parkeringsplassen ved Østmarksetra. Men nå er det ingen grunn til å undre seg lenger, for Saugstad forteller i boka både om Sarabråten, gjestene, hopprennene, kjendisene, hjulbåten Sara, speiderbautaen, Milorg-bautaen, Heftye-familien og de mange sliterne som holdt til på de små plassene rundt Nøklevann på 1800-tallet.",
                            "pdf_files": {}
                        }
                    },
                    "lists": {}
                },
                "section_4": {
                    "image": {
                        "url": "https://www.ostmarkasvenner.no/getfile.php/3659118.2128.pxxduaawdp/1024x768/Even+Saugstad+-+boklans+2.jpg",
                        "text": "Even Saugstad og noen av lanserings-deltakerne ved et av kulturminnene på vei mot Sarabråten: Den berømte veiknuten «Korketrekkeren» i nordenden av Nøklevann. Foto: Bjarne Røsjø.",
                        "image_path": "142_section4.jpg"
                    },
                    "text": "Even Saugstad og noen av lanserings-deltakerne ved et av kulturminnene på vei mot Sarabråten: Den berømte veiknuten «Korketrekkeren» i nordenden av Nøklevann. Foto: Bjarne Røsjø.En opplagt julegave Even Saugstad lanserte sin rykende ferske bok onsdag 26.  oktober, med foredrag i Norsk Folkehjelps hytte ved Nøklevann. Deretter gikk forfatteren og en gruppe Østmarka-venner veien inn til Sarabråten, med korte stopp ved severdigheter som Korketrekkeren, Lutvann kafe og den bratte bakken Mærrapina. Boka kommer også til å bli presentert ved flere anledninger framover.\nSarabråten-boka blir ventelig å finne under mange Østmarka-venners juletrær i år. Der får den for øvrig vennskapelig konkurranse av Østmarkas Venners egen jubileumsbok, «Hyllest til Østmarka», som lanseres ved et arrangement på Bøler kirke tirsdag 8. november.\n ",
                    "header": "En opplagt julegave",
                    "paragraphs": {
                        "p_1": {
                            "text": "Even Saugstad lanserte sin rykende ferske bok onsdag 26. oktober, med foredrag i Norsk Folkehjelps hytte ved Nøklevann. Deretter gikk forfatteren og en gruppe Østmarka-venner veien inn til Sarabråten, med korte stopp ved severdigheter som <a href='https://www.ostmarkasvenner.no/korketrekkeren-aapner-for-jul'>Korketrekkeren</a>, Lutvann kafe og den bratte bakken Mærrapina. Boka kommer også til å bli presentert ved flere anledninger framover.",
                            "pdf_files": {}
                        },
                        "p_2": {
                            "text": "Sarabråten-boka blir ventelig å finne under mange Østmarka-venners juletrær i år. Der får den for øvrig vennskapelig konkurranse av Østmarkas Venners egen jubileumsbok, «Hyllest til Østmarka», som lanseres ved et arrangement på Bøler kirke tirsdag 8. november.",
                            "pdf_files": {}
                        }
                    },
                    "lists": {}
                },
                "section_5": {
                    "image": {},
                    "text": "Mer informasjon: Boka «Sarabråten – godset i skogen» er utgitt på Frie Fuglers forlag\nLanseringen av ØVs jubileumsbok «Hyllest til Østmarka» 8. november\n ",
                    "header": "Mer informasjon:",
                    "paragraphs": {
                        "p_1": {
                            "text": "<a href='http://www.frie-fugler.no/' class='text-red-700'>Boka «Sarabråten – godset i skogen» er utgitt på Frie Fuglers forlag</a>",
                            "pdf_files": {}
                        },
                        "p_2": {
                            "text": "<a href='http://www.ostmarkasvenner.no/hyllest-til-ostmarka-i-ord-bilder-og-toner'>Lanseringen av ØVs jubileumsbok «Hyllest til Østmarka» 8. november</a>",
                            "pdf_files": {}
                        }
                    },
                    "lists": {}
                }
            },
            "attachments": {}
        },
        "new_slug": "sarabraaten-har-faatt-sin-egen-bok"
    }
}