{
    "article": {
        "id": 154,
        "date": "2016-05-18",
        "article_url": "https://www.ostmarkasvenner.no/jubileumsgudstjeneste-for-oestmarka-og-dens-venner.5875915-256978.html",
        "header": "Jubileumsgudstjeneste for Østmarka og dens venner",
        "ingress": {
            "image": {
                "url": "https://www.ostmarkasvenner.no/getfile.php/3504582.2128.cerrfcafuc/Ostmarkskapellet.jpg",
                "text": "Organisten Jan Ørnulf Melbostad (t.v.) og Per Anders Nordengen har sentrale roller i jubileumsgudstjenesten til ære for Østmarka og skaperverket. Foto: Østmarkas Venner.",
                "path": "154_ingress.jpg"
            },
            "text": "Søndag 29. mai er dagen for en spesiell gudstjeneste i Østmarkskapellet: ØV er 50 år, og presten Per Anders Nordengen har sagt seg villig til å forrette under en jubileumsgudstjeneste som også er en hyllest til skaperverket i Østmarka.",
            "pdf_files": {}
        },
        "author": "Av: Bjarne Røsjø, Østmarkas Venner",
        "body": {
            "sections": {
                "section_1": {
                    "image": {},
                    "text": "Østmarkas Venner (ØV) ble stiftet på Rustadsaga 8. november 1966 av en gruppe ildsjeler som reagerte på den voldsomme utbyggingen som pågikk i Oslo på den tiden, og som gikk hardt ut over mulighetene for naturopplevelser og friluftsliv på østkanten. I 2016 – 50 år senere – er ØV blitt en aktiv og viktig organisasjon som fortsatt kjemper for å bevare Østmarka for kommende generasjoner.\n– ØV og samarbeidspartnere inviterer til en rekke ulike arrangementer i jubileumsåret, som foredrag, kunstutstillinger, slåttetreff, turer med guide, aktiviteter for barn og minnestund ved Sarabråten. Mange av våre medlemmer har også ønsket seg en gudstjeneste i Østmarks-kapellet, og vi er veldig glade for at Per Anders Nordengen har sagt seg villig til å forrette. Vi er også veldig glade for at organisten Jan Ørnulf Melbostad og koret Prinsdal Sangeri sørger for tonefølget, sier ØVs styreleder Johan Ellingsen.\n– Både preken, salmer, tekster og bønner vil handle om skaperverket og naturen. Dette er temaer som er i Østmarkas Venners interesse, og som har stor betydning i det kristne budskapet, forteller Per Anders Nordengen.\nØstmarkskapellet ligger flott til på høyden mellom Rundvannet og Smalvannet i Østmarka, og kan nås i løpet av en halvtimes gange på sti eller vei fra parkeringsplassen innenfor Grønmo. For lokalkjente er det også mulig å gå fra blant annet Skullerud og Bøler.\nGudstjenesten begynner kl. 12. Etter gudstjenesten blir det kirkekaffe og hyggelig samvær på plassen utenfor kapellet, samt kollekt til inntekt for driften av Østmarkskapellet.\n– Vi ønsker både ØV-medlemmer og alle andre vel møtt til gudstjenesten. Per Anders Nordengen er både ØV-medlem og en varm venn av Østmarka, og han har en sjelden evne til å sette ord på de følelsene som Østmarka kan vekke i oss, sier Johan Ellingsen.\n ",
                    "header": null,
                    "paragraphs": {
                        "p_1": {
                            "text": "Østmarkas Venner (ØV) ble stiftet på Rustadsaga 8. november 1966 av en gruppe ildsjeler som reagerte på den voldsomme utbyggingen som pågikk i Oslo på den tiden, og som gikk hardt ut over mulighetene for naturopplevelser og friluftsliv på østkanten. I 2016 – 50 år senere – er ØV blitt en aktiv og viktig organisasjon som fortsatt kjemper for å bevare Østmarka for kommende generasjoner.",
                            "pdf_files": {}
                        },
                        "p_2": {
                            "text": "– ØV og samarbeidspartnere inviterer til en rekke ulike arrangementer i jubileumsåret, som foredrag, kunstutstillinger, slåttetreff, turer med guide, aktiviteter for barn og minnestund ved Sarabråten. Mange av våre medlemmer har også ønsket seg en gudstjeneste i Østmarks-kapellet, og vi er veldig glade for at Per Anders Nordengen har sagt seg villig til å forrette. Vi er også veldig glade for at organisten Jan Ørnulf Melbostad og koret Prinsdal Sangeri sørger for tonefølget, sier ØVs styreleder Johan Ellingsen.",
                            "pdf_files": {}
                        },
                        "p_3": {
                            "text": "– Både preken, salmer, tekster og bønner vil handle om skaperverket og naturen. Dette er temaer som er i Østmarkas Venners interesse, og som har stor betydning i det kristne budskapet, forteller Per Anders Nordengen.",
                            "pdf_files": {}
                        },
                        "p_4": {
                            "text": "Østmarkskapellet ligger flott til på høyden mellom Rundvannet og Smalvannet i Østmarka, og kan nås i løpet av en halvtimes gange på sti eller vei fra parkeringsplassen innenfor Grønmo. For lokalkjente er det også mulig å gå fra blant annet Skullerud og Bøler.",
                            "pdf_files": {}
                        },
                        "p_5": {
                            "text": "Gudstjenesten begynner kl. 12. Etter gudstjenesten blir det kirkekaffe og hyggelig samvær på plassen utenfor kapellet, samt kollekt til inntekt for driften av Østmarkskapellet.",
                            "pdf_files": {}
                        },
                        "p_6": {
                            "text": "– Vi ønsker både ØV-medlemmer og alle andre vel møtt til gudstjenesten. Per Anders Nordengen er både ØV-medlem og en varm venn av Østmarka, og han har en sjelden evne til å sette ord på de følelsene som Østmarka kan vekke i oss, sier Johan Ellingsen.",
                            "pdf_files": {}
                        }
                    },
                    "lists": {}
                }
            },
            "attachments": {}
        },
        "new_slug": "jubileumsgudstjeneste-for-ostmarka-og-dens-venner"
    }
}